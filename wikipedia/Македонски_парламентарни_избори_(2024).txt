Македонски парламентарни избори (2024)
Македонски парламентарни избори (2024) — единаесетти по ред парламентарни избори во Македонија. Парламентарните избори се одржале на 8 мај 2024 година заедно со вториот круг на Претседателските избори.[1]
Заднина
[уреди | уреди извор]На Македонските парламентарни избори во 2020 година победила коалицијата „Можеме“, формирана околу Социјалдемократскиот сојуз на Македонија и Движењето Беса. Ова било првпат од 2002 година социјалдемократите да излезат на врвот на ваков тип на избори. Овој настап сепак бил оквалификуван како тесна победа поради малата разлика во гласовите и местата што ја делеле коалицијата од онаа на „Обнова на Македонија“ предводена од ВМРО-ДПМНЕ. Поразот на вторите, сепак, на меѓународно ниво бил дочекан со олеснување, при што економските и дипломатските кругови стравувале дека нивното доаѓање на власт би предизвикало нова тензија во регионот и би го довело во прашање почетокот на пристапните преговори со Европската унија, поради противењето на ВМРО-ДПМНЕ кон Преспанскиот договор и договорот за добрососедство со Бугарија.[2][3]
Бидејќи ниту една партија немала апсолутно мнозинство, требало да се преговара за формирање на коалициска влада. Демократската унија за интеграција, која се наоѓала на третото место, се нашла на позицијата на креатор на владата, а со тоа туркала да го потврди своето барање во кампањата за добивање на функцијата претседател на владата или „Албанец премиер“, нешто што и Зоран Заев и Христијан Мицкоски го оцениле како неприфатливо.[2]
Првата седница на новиот законодавен дом заседавала на 4 август, со примена на бројни конкретни здравствени мерки поради пандемијата на Ковид-19. Оваа прва собраниска седница отворила дваесетдневен период на кој лидерот на победничката партија на изборите, Зоран Заев, преговарал за добивање на апсолутното мнозинство пратеници. По овој рок задачата да ги води овие преговори би паднела на Христијан Мицкоски.
СДСМ и ДУИ биле блиску до договор за коалиција, претседателот Стево Пендаровски го задолжил Зоран Заев да формира влада.[4][5] Конечно на 18 август бил постигнат договор меѓу двете партии за повторно именување на Зоран Заев за шеф на владата. На тој начин, ДУИ се откажувал од своето изборно ветување дека ќе назначи претседател на владата од албанското малцинство, но за возврат добила гаранција дека следниот претседател на преодната влада задолжен за тековните работи во текот на 100-те дена пред следните избори би дошол од оваа етничка група.[6] Коалициската влада ја добила поддршката и од Демократската партија на Албанците и изгласала доверба во парламентот на 30 август 2020 година.
По тешкиот пораз на Социјалдемократскиот сојуз на локалните избори, на 31 октомври 2021 година, Зоран Заев најавил намера да поднесе оставка од раководството на партијата и владата. Една недела подоцна, лидерот на најголемата опозициска партија Христијан Мицкоски најавил дека ќе поднесе предлог за гласање на недоверба со поддршка на Движењето Беса, досега член на парламентарното мнозинство, но не успеал со еден глас на гласањето во 11-ти ноември.[7]
На 6 декември, Зоран Заев склучил договор со албанската Алтернатива за замена на Беса во парламентарното мнозинство, со што обезбедил стабилност на владината коалиција. Димитар Ковачевски бил избран во декември за претседател на СДСМ со комфорно мнозинство, а на 29 декември му бил доверен мандатот за состав на нова влада откако Заев и формално поднел оставка.[8]
Тој ја презентирал својата програма и неговиот тим пред пратениците на 16 јануари 2022 година, кои му ја дале довербата со 62 гласа „за“.
На 28 јануари 2024 година, Талат Џафери станува претседател на владата на Македонија, првиот албанец во земјата што стигнал до оваа функција. Тој бил избран од Собранието со 65 гласа за, 3 против и ниту еден воздржан. Џафери бил на чело на техничка влада која ќе ја води сто дена, до парламентарните избори на 8 мај.[9]
Изборен систем
[уреди | уреди извор]Од 123 пратенички места во Собранието на Републиката, 120 се избираат од шест изборни единици со 20 пратенички места во Македонија со пропорционална застапеност од затворена листа, при што местата се доделуваат по Донтовиот метод. Преостанатите три места ги избираат Македонците кои живеат во странство,[10] но на овие избори нема да има тројца пратеници избрани од дијаспората, бидејќи за гласање во дипломатско конзуларните претсавништва на Македонија во странство не се пријавиле доволно гласачи, државјани на Македонија.
Политички партии
[уреди | уреди извор]Табелата подолу ги наведува партиските групи претставени во Собранието на Републиката како резултат на изборите од 2020 година.
Изборни листи
[уреди | уреди извор]Поднесени биле 17 кандидатски листи, од кои 16 на политички партии и коалиции и една од група избирачи. Севкупно, на изборите учествувала 61 партија. Од нив, 11 настапиле самостојно, а 50 во пет коалиции.[11]
- Коалиција „За европска иднина“ (СДСМ, ЛДП, НСДП, ВМРО-НП, ПДТ, ДСВМ, СРМ, Странка на демократска акција на Македонија, ДОМ, Десница, ПОПГМ, ПДПР, ПОЕН и ССМ)
- Коалиција „Твоја Македонија“ (ВМРО-ДПМНЕ, СПМ, ДПСМ, ДС, МААК, ДНЕТ, СНСМ, БНП, ДСР, ПОДЕМ, Партија на Власите од Македонија, ГЛАС за Македонија, НЛП, СДУ, РОМ, ДПР, РЗПРМ, ОПЕР, Достоинство, ТМРО, Обединети за Македонија и Македонски Концепт)
- Коалиција „Храбро за Македонија“ (ГРОМ, Интегра и ПЦЕР)
- Коалиција „Европски Фронт“ (ДУИ, Алијанса за Албанците[б 1], ДПА, ЕДП, НД, ДПТ, Унија на Ромите, БДС)
- Левица
- Коалиција „Вреди“ (Беса, Алтернатива, Демократско Движење)[б 2]
- Движење ЗНАМ - За наша Македонија
- Единствена Македонија
- Нова Алтернатива
- Аваја
- Група избирачи Џула Челику
- Македонска Ера Трета
- Твоја
- Родина
- Десна
- Демократи
- Работничка партија
Изборни листи по изборни единици
[уреди | уреди извор]Партиски слогани
[уреди | уреди извор]Дебати
[уреди | уреди извор]ИЕ1
[уреди | уреди извор]ИЕ2
[уреди | уреди извор]ИЕ3
[уреди | уреди извор]Митинзи и средби со граѓани
[уреди | уреди извор]СДСМ и ВМРО-ДПМНЕ, заедно со своите коалициони партнери, своите програми ги претставувале на поголеми митинзи и средби со граѓани во големите градови и центри на општини, додека другите помали партии и коалиции тоа го правеле на помали настани и средби, учествувале на отворени дискусии, конвенции, семинари и оддржувале голем број на прес-конференции. Политичките партии од албанскиот политички блок своите средби ги воделе најчесто во општините и населени места со значително албанско население.
Анкети на јавното мислење
[уреди | уреди извор]Предвидување на пратенички места
[уреди | уреди извор]Резултати
[уреди | уреди извор]Белешки
[уреди | уреди извор]- ↑ Фракцијата на Зијадин Села од Алијанса за Албанците
- ↑ Ја вклучува и фракцијата на Арбен Таравари од Алијанса за Албанците
- ↑ Коалиција „Храбро за Македонија“
- ↑ Ја вклучува и фракцијата на Арбен Таравари од Алијанса за Албанците
- ↑ ДПТМ 2%
- ↑ ДУИ и СДСМ се заедно
- ↑ Зелен хуман град
- ↑ Интегра
- ↑ Ја вклучува и фракцијата на Арбен Таравари од Алијанса за Албанците
Наводи
[уреди | уреди извор]- ↑ „North Macedonia's President Asks Kovachevski To Form New Government“. Radio Free Europe/Radio Liberty (англиски). 30 December 2021. Посетено на 2022-02-23.
- ↑ 2,0 2,1 „En Macédoine du Nord, les sociaux-démocrates au défi de former un nouveau gouvernement“. Le Monde.fr (француски). 2020-07-16. Посетено на 2024-04-06.
- ↑ „Législatives en Macédoine du Nord: courte victoire des sociaux-démocrates sur les nationalistes“. TV5MONDE (француски). 2020-07-15. Архивирано од изворникот на 2020-07-16. Посетено на 2024-04-06.
- ↑ „North Macedonia's ruling SDSM and DUI close to agreement on new government“. www.intellinews.com (англиски). 2020-08-09. Посетено на 2024-04-06.
- ↑ „N. Macedonia's president hands Zaev mandate to form new govt“. SeeNews (англиски). Посетено на 2024-04-06.
- ↑ „Macédoine du Nord: Zoran Zaev de nouveau premier ministre“. Le Figaro (француски). 2020-08-18. Посетено на 2024-04-06.
- ↑ „North Macedonia coalition blocks no confidence vote in parliament“. euronews (англиски). 2021-11-11. Посетено на 2024-04-06.
- ↑ „North Macedonia's Dimitar Kovacevski elected as new Prime Minister“. euronews (англиски). 2021-12-30. Посетено на 2024-04-06.
- ↑ „Talat Xhaferi prend aujourd'hui ses fonctions de Premier ministre de la Macédoine du Nord“. KOHA.net (француски). 2024-01-29. Посетено на 2024-04-06.
- ↑ Electoral system IPU
- ↑ „Листа на кандидати по политичка партија“. candidatelist.sec.mk. Архивирано од изворникот на 2024-04-05. Посетено на 2024-04-05.