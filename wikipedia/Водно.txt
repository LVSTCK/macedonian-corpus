Водно
Водно — средновисока планина сместена во јужниот дел на Скопската Котлина. Има поволна географска положба, бидејќи во негова близина се наоѓаат важни патишта, железници и најпрометното место во земјата, градот Скопје.
Највисоката точка на Водно е врвот Крстовар, висок 1066 м.[1] каде се наоѓа колосалниот Милениумски крст. До крстот сообраќа кабинска жичница која го носи неговото име.
Клима
[уреди | уреди извор]Климата на Водно е пријатна, типично планинска. Во различни периоди од годината климата е многу различна така што средната температура е 23 С°. Најниската измерена температура во месец јануари 2005 г. изнесувала -15 С°, а највисоката измерена температура во месец јули истата година изнесувала 43 С°.
Хидрографија
[уреди | уреди извор]Водно има разновидна хидрографска мрежа: потоци, подземни води, водопади и извори. На Водно има многу потоци кои овчарите ги користат за напојување на стоката и делумно за наводнување на дивите костени.
На Водно има два типа на подземни води: артерски и бунари.
Објектите што се на повисока надморска височина ги користат артерските подземни води, а објектите кои се на пониска надморска височина ги користат бунарите.
Водата е бактериолошки и хемиски исправна за која заводот за здравствена заштита има издадено потврда.
Водно може да се пофали со еден мини-водопад од страна на селото Долно Соње кој е висок околу 15 метри и е поактивен на пролет, кога се топи снежната покривка.
На Водно има и многу извори кои се користат за потребните за околното население.
Растителен свет
[уреди | уреди извор]Од растителниот свет на планината Водно може да се сретнат зимзелени и листопадни растенија.
Од листопадните растенија на Водно најзастапен е дивиот костен, но има и бреза, липа, даб, габер и др.
Од зимзилените растенија кои се во поголем број од листопадните, најзастапен е борот кој го има и на двете страни од планината Водно. Со помала застапеност е и смреката, а има застапено и зеленика и ели кои се со незначителен број.
Животински свет
[уреди | уреди извор]Претставници од животинскиот свет се следниве:
- Ситни животни: еребица, зајак, лисица, верверичка, куна, змии, птици од помал вид, инсекти
- Крупни животни: дива свиња, срна, елен, волк
Водно денес
[уреди | уреди извор]Водно денес и покрај тоа што е значаен туристички центар има мала посетеност на туристи и туристичко-угостителски објекти.
Државата треба повеќе да вложува во природните убавини што ги има планината Водно, но и посетителите не треба да ги оставаат огновите недогасени, ѓубрето честопати насекаде е расфрлано а има и доста диви депонии на кои се фрла смет во големи количини. Тоа е една од пречките зошто Водно нема доволно туристи. Но најголема пречка е тоа што Водно нема стратегија за развој на туризмот.
Посетеноста на Водно е релативно слаба бидејќи нема доволно информативен и пропаганден материјал со кој би ги привлекол туристите.
Рекреативен туризам
[уреди | уреди извор]Водно ги има сите предуслови за развој на рекреативниот туризам, бидеќи ги има сите потенцијали. Тоа се следниве:
Водопад Прскало
[уреди | уреди извор]Постојка и одморалиште на велосипедската патека и другите патеки во склоп на пределот село Д. Соње - „Борчиња“. Водопадот е реткост за околината на Скопје и тоа е причина повеќе туристите да го посетат.
- Пределот од село Д. Соње до месноста „Борчиња“ според селските топоними
- Приватно ловиште на западната страна на Водно
- Зоолошка градина на Средно Водно
- Спортско село на североисточната страна на планината
- Камп за летување и зимување на јужната страна
- Патека за пешачење и џогирање за во вечерните часови на подножјето на северниот дел.
- Велосипетска патека околу планината
- Извидничко-туристички предел
Пределот „село Д. Соње - Борчиња“ е еден од најатрактивните предели на планината, создадени и оптстојани без човечка помош, речиси недопрени со исклучок на ловџиите. Може да се направи мотел кој ќе опслужува како воздушна бања и центар за рехабилитација.
Приватно ловиште за да се зачува природата и животинскиот свет. Ловиштето треба само да ги размножува постоечките видови и да не лови од другите зони.
Зоолошка градина од поинаков карактер, во којашто животните наместо во кафези, би биле оградени со жица и во која животните би ги набљудувале во нивната природна средина на живеење.
Спортското село би било камп во кој спортистите би доаѓале на подготовки, и тоа спортското село би било „расадник“ за млади спортисти.
Кампот за летување и зимување би бил составн од една ливада со сите услови за кампување и тој камп би работел за време на летната и зимската сезона.
Патека за пешачење-џогирање и велосипетска патека се голема потреба на планината и би биле од голема корист.
Велосипедизам
[уреди | уреди извор]Планината Водно нуди извонредни услови за развој на планински и друмски велосипедизам. Многу често шумските патеки се користат од планинските велосипедисти коишто ги споделуваат заедно со планинарите под мотото „Споделуваме и се почитуваме“.
До врвот на планината Водно, наречен Крстовар, се стигнува од две страни. Од северната страна се стигнува по асфалтен пат што започнува кај основното училиште Кочо Рацин и е во должина од 11,6 километри. Овој пат во почетокот е широк булевар со три сообраќајни ленти и велосипедска патека. Потоа се стеснува, но сè уште нуди простор за автомобили и друмски велосипедисти. Овој пат прави вкупна висинска разлика од 770 метри, со просечна косина од 6,6%. Овој пат нуди прекрасен поглед на градот и места специјализирани за одмор, т.н видиковци. Сообраќајот е дозволен до Средно Водно, каде што е поставена рампа за забрана за автомобилите, и започнува пат отстапен само за пешаците и велосипедистите. Најстрмниот дел започнува после местото викано „Детско одморалиште“. Овој пат има и опција за пристап преку селата Долно и Горно Нерези. На овој пат се одржува трката во друмски велосипедизам како дел од манисфестацијата Прв до врв. Актуелен шампион и велосипедист со најбрзо време е Горан Кузмановски.
Јужниот пристап кон врвот започнува во селото Долно Соње и се движи по широк тампониран неасфалтиран пат. Овој пат е во должина од 7,9 километри и се добива вкупна висинска разлика од 390 метри со просечна косина од 4,9%. Овој пат нуди прекрасен поглед на јужните падини на планината Водно и Мокра Планина со врвот Солунска глава. Овој пат најчесто го возат планинските велосипедисти заради типот на подлогата.
Водно како мотив во уметноста
[уреди | уреди извор]- „Водно“ — песна на македонскиот поет Блаже Конески.[2]
- „Песна на лозите во лозјата на Водно“ — песна на Блаже Конески од 1955 година.[3]
Галерија
[уреди | уреди извор]-
Падините на Водно во зима
-
Новите содржини на самиот врв на Водно
-
Поглед кон Милениумскиот крст
-
Поглед кон јужните падини на планината
-
Дел од асфалтниот пат кој води до планината
-
Уредени површини на Средно Водно
-
Уредени површини на Средно Водно
-
Крајниот западен дел на планината
-
Крајниот западен дел на планината
-
Крајниот западен дел на планината
-
Снежна обвивка на жичарата на врв
-
Поглед кон Шар планина од врв
-
Летниковец на врв на Водно со поглед кон Горно Соње
-
Игралиште на врв на водно
-
Замрзнат друбин на врв на водно
-
Седиментна карпа на Водно
Поврзано
[уреди | уреди извор]Наводи
[уреди | уреди извор]Надворешни врски
[уреди | уреди извор]- Водно на Ризницата ?
- Водно на страницата на ЈП „Паркови и зеленило“