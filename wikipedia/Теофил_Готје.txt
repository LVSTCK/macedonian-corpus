Теофил Готје(француски:Théophile Gautier), (Тарб,30 август1811[1]–Неји-сир-Сен,23 октомври1872) – францускипоет,романописеци ликовен и литературенкритичар.
Роден во Тарб, Теофил Готје живее во Париз од најраното детство. Се запознал со Жерар Лабрини (идниотЖерар де Нервал) на Колеж Шарлемањ и уште многу млад се интересира за поезијата. Во 1829 година го сретнуваВиктор Игокого го признава за свој учител и активно учествува во движењето наромантизмоткако и во прочуената „битка на Ернани“, на 25 февруари 1830 година. Во 1833 година со хумор ќе го евоцира овој период во „Младите-Франција“ (Les Jeunes-France).
Во 1831 – 1832 година ги издава своите први песни кои поминуваат незабележано, но тој се разликува од своите пријатели од движењето за романтизам по своите формалистички преокупации критикувајќи ги моралистичките или утилитаристички визии на литературата во прочуениот вовед на неговиот епистоларен роман „Госпоѓицата де Мопен“ (Mademoiselle de Maupin, 1835). Исто така ги пишува своите први новели, меѓу кои „Кафематот“ (1831), со фантастична нишка која ќе ја продлабочи во други негови дела („Роман за мумијата“ (Le Roman de la momie), 1858).
Во 1836 година, на барање наБалзак, тој објавува новели и уметнички критики во весникот „Ла кроник де Пари“ (La Chronique de Paris– Париска хроника). Потоа интензивно соработува со други весници, особено со „Ла прес“ (La Presse– Печат) наЕмил Жирарден. Некои од овие текстови подоцна ќе бидат издадени во книги („Гротески“ (Les Grotesques), „Книжевни спомени“ (Souvenirs littéraires)...). Исто така издава песни („Комедијата на смртта“ (La Comédie de la Mort), 1838) и се обидува во театарот со пишување на драми („Ѓаволска солза“ (Une larme du diable), 1839). Во мај 1845 година, оди на големо патување задПиринеитеод кое произлегува еден бележник на впечатоци („Патување воШпанија“ (Voyage en Espagne) и нови песни („Еспања“ (España), 1845). Патува и во други земји, воАлжир,Италија,Грција,Египет, од кои исто така произлегуваат разни публикации.
Во 1852 година, излегува од печат „Глазури и камеи“ (Émaux et Camées) која ја надополнува (неколкупати до 1872 година) и со која нејзиниот автор станува водач на школата.Бодлерсвојата „Цвеќињата на злото“ (Les Fleurs du mal) му ја посветува на „беспрекорниот поет“»[2]иТеодор де Банвилго поздравува бранителот на „ларпурлартизмот“, претходник напарнасовцитево потрага по убавото, против лирските изливи наромантичаритеи вреднувајќи ја работата врз основа на формата на делото („Вајај, стружи, делкај“ (« Sculpte, lime, cisèle ») пишува Готје во својата песна „Уметноста“ (L’Art), последната од збирката „Глазури и камеи“, издание од 1872 година).
Во 1855 година, Готје ја напушта редакцијата на весникот „Ла прес“ и почнува соработка со „Монитер универсел“ (Moniteur Universel). Како ликовен и театарски критичар, авторот секој месец обезбедува бројни статии за сликарството и културниот живот, како и свои дела пред објавување[3].Египтологијатае во мода откакоШамполионги открил тајните нахиероглифското писмо. Од 11 март 1857 година, Теофил Готје ги пасионира своите читатели со „Романот на мумијата“, љубовна приказна која се одвива во времето нафараоните. Во 1848 година, во „Ла прес“, под наслов „Двете ѕвезди“ (Les Deux Étoiles), излегува роман во кој двајца англиски авантуристи се обидуваат да го ослободатНаполеон Iод островотСвета Елена. Истиот е издаден во „Л’универ илистре“ (L’Univers Illustré- Илустриран свет) од 24 јуни 1865 година под наслов „Убавата Жени“ (La Belle Jenny).[4]
Тој продолжува да издава статии и песни, но пишува и биографија наОноре де Балзаки авантуристички дела како неговиот роман на наметка и меч „Капетанот Фракас“ (Le Capitaine Fracasse) (1863). Назначен е за библиотекар на принцезата Матилда Бонапарт и ги посетува книжевните салони наВторото Царство, но исто така и уметничкото милје, интересирајќи се за музичарите (пишува заХектор Берлиоз,Шарл Гуно,Рихард Вагнер, ... и го пишувалибретотозабалетот„Жизел“ наАдолф Адам) како и за сликарите (Ежен Делакроа,Едуар Мане,Гистав Доре,Теодор Шасерио[5]).
Починал во 1872 година оставајќи слика на сведок на книжевниот и уметнички живот на своето време, чии уметнички концепти биле ценети и чие разновидно дело сè уште е признато.
Роден воТарбна 30 август 1911 година}}[1], Теофил Готје долго ќе го сочува „споменот на силуетите на сините планини“. Има три години кога неговото семејство се сели во Париз. И покрај неговата мала возраст, чувствуваносталгијаи тешко се навикнува на новата околина[6]. Изненадувачки рано, има само пет години кога почнува да чита[6]. Неговите први големи книжевни страсти се „Робинзон Крусо“ и „Пол и Виржини“, кои му оставаат жив впечаток. Тогаш тој сонува да станеморнар, пред пасионирано да се заинтересира затеатарот, особено засценографијата[6].
Во 1820 година, на девет години, кратко останува во гимназијата Луј-ле-Гран во дневен престој. Неговите родители мораат да го извадат после еден триместар затоа што многу ослабел[6]. Посреќен е во гимназијата Шарлемањ како надворешен ученик. Таму го сретнува младиот Жерар Лабрини (идниотЖерар де Нервал). Во тоа време почнува да се интересира и да манифестира особена наклоност за доцните латински поети чиј чуден јазик го фасцинира.
Тој е во прва година кога почнува да го посетува ателјето на сликаротЛуј-Едуар Риу(1790-1855), и притоа открива дека тој страда одкратковидост[6].
На 27 јуни 1829 година, Готје го среќава оној кој ќе стане негов литературен „учител“,Виктор Иго, кому му го претставуваат Жерар иПетрус Борел. Оваа случка ја забрзува неговата писателска кариера. На 25 февруари 1830 година, учествува во познатата „битка на Ернани“, облечен во црвен елек[7]што трајно ќе го обележи неговиот дух. Истата вечер, овој пасиониран „ернанист“ го напушта ателјето на Риу.
Водејќи ги „сите големи романтичарски кампањи“, тој ја пишува својата прва стихозбирка чие издавање го финансира неговиот татко. Делото излегува во 1830 година и поминува потполно незабележано. Овие први песни сепак покажуваат еден млад многу вешт поет, освојувајќи го литературното наследство на неговите славни претходници. Сепак Готје покажува оригиналност со вродено чувство за форма и јасен и прецизен израз.
Готје продолжува да го посетува Виктор Иго и неговите блиски. Во овој литературен круг тој се запознава со Селестен Нантеј, кој три години подоцна, кога Готје повторно ќе ги печати своите први стихови, ќе ја илустрира неговата нова стихозбирка со „ултраексцентрична гравура“[6]. Исто така го среќава романтичниот издавач Ежен Рандиел, кој штотуку го објавил „Вечери на Валтер Скот“ (Soirées de Walter Scott)[8]. Во 1833 година во „Млади-Франција“ сочно пишува за животот на уметниците кои го чинат уметничкиот круг. Во ова „барокно“ дело, Готје е луциден и ироничен сведок на „скапоцените смешни на романтизмот“[6]. Две години подоцна, исто така кај Рандиел го издава романот „Госпоѓица Мопен“ кој предизвикува вистински скандал.
Готје го напушта семејниот дом на плоштадот Вогези и се сели во еден пропаднат хотел, во близина на сегашниот плоштад Карусел, каде е сосед со Камиј Рожје, Арсен Усе и Жерар де Нервал[6]. Апартманот го дели со Ежен Пио.
Оноре де Балзак, кој го цени неговиот младешки талент, го пратил Жил Сандо да му понуди да пишува за весникот „Ла кроник де Пари“. Готје тука издава новели како „Заљубената смрт“ (La Morte amoureuse) и „Златниот синџир“ (La Chaîne d'or) како и уметнички критики. Ќе биде многу импресиониран од „учителот“ и подоцна ќе придонесе за неговата легенда со биографските портрети на Оноре де Балзак[9].
Исто така работи за магазинот на Шарл Мало, „Ла Франс литерер“ (La France littéraire), и за дневникот Емил Жирарден, „Ла прес“. Во овој весник, Готје најпрво се ангажира со ликовна критика. Се проценува дека бројот на фељтони и статии кој ги редактирал за овој весник изнесува повеќе од две илјади. Одреден број од овие написи е собран во: „Гротески“ (Les Grotesques), „Историја на сликарите“ (L'Histoire des peintres), „Модерна уметност“ (Art moderne), „Уметностите во Европа“ (Les Beaux-Arts en Europe), „Историја на драмската уметност во последните дваесет и пет години“ (Histoire de l'art dramatique depuis vingt-cinq ans), „Уметничките богатства на Русија“ (Trésors d'art de la Russie), „Современи портрети“ (Portraits contemporains), Историја на романтизмот (Histoire du romantisme), Книжевни спомени (Souvenirs littéraires) и др. Сите овие статии се напишани со воодушевеност и радост на еден чист, течен, беспрекорен и блескав јазик. Готје создава свој стил на пишување на уметничка критика која не цели само на судот, на анализата, туку исто така цели да ја обнови исправноста на естетското чувство. Тој бара да го долови, со помош на зборови, визуелното и музичкото чувство предизвикано со директната перцепција на уметничкото дело. Оваа задача на хроничар го окупира целиот негов живот. „Работев во „Ла прес“, во „Фигаро“, во „Ла карикатур“, во „Мизе де фамиј“, во „Реви де Пари“, во „Реви де де монд“, насекаде каде што тогаш се пишуваше.“ Често тешка, оваа секојдневна работа не го спречува да спортува (бокс и пловење)[6]и да продолжи да твори поетски и драмски дела. Така во 1838 година излегува „Комедијата на Смртта“, стихозбирка, доста различна од претходните каде под влијание наВилијам Шекспир,Јохан Волфганг ГетеиДанте Алигиери, Готје го ваја духот на Смртта. Во 1839 година, Готје се оддава на искушение кон театарот, на кој отсекогаш му се восхитува, и ја пишува „Ѓаволска солза“, потоа „Маѓепсаниот трирог“ (Le Tricorne Enchanté) и „Посмртниот Пјеро“ (Pierrot Posthume). Тие се фантазии, самовилски пасторали, лирски театар, невозможен и имагинарен, што тој го оживува во либретата на повеќе балети, од кои најпознат е „Жизела“, првпат одигран на 28 јуни 1841 година во париската Опера, со огромен успех.
На 5 мај 1840 година, Готје во друштво наЕжен Пиозаминува заШпанијакоја ја знае од „Раскази од Шпанија и Италија“ (Contes d'Espagne et d'Italie) одАлфред Мисеи „Ориенталките“ (Les Orientales) од Виктор Иго. Неговото „Патување во Шпанија“ (Voyage en Espagne), еден вид на бележник на силни впечатоци, во кој е истакната свежината на погледот, изненадувањето на визијата и постојаната грижа за точноста на кажаното. Овие визии се вдахновение за нови стихови, „Еспања“ (España), кои излегуваат во стихозбирката „Песни“ (Poésies complètes) во 1845 година. Ова прво патување брзо води до други. Во 1845 година е патувањето воАлжир, во 1850 во Италија, во 1852 воГрцијаиТурција, во 1858 воРусијаи во 1869 година воЕгипет(дописник на Службен весник на Франција за отворањето наСуецкиот Канал[10]). Од секое од овие патувања произлегуваат публикации: „Италија“, „Константинопол“, кои потоа се основа за неговите книжевни дела, романи, новели или песни.
Многу заинтересиран во фотографијата, станува член на Хелиографското друштво во 1851 година.
Покрај работата на критичар која ја врши во „Монитер универсел“, Готје сè уште ја има склоноста кон поезијата: како што сведочат неговите пријатели, на примерЕмил БержераилиМаксим ди Кан, таа останува негова страст, негова забава, негова секојдневна вежба. Така, на 17 јули 1852 година, кога Готје е во Константинопол, излегува неговата прва верзија на „Глазури и камеи“, збирка која сè до 1872 година се збогатува со нови песни.
Во 1857 година, Готје со својата друшка, Ернеста Гризи (сестра на танчарката Карлота Гризи на која ќе ѝ биде љубовник), со своите ќерки, Жидит и Есте, како и неговите две стари сестри, се сели воНеји-сир-Сен, во една мала куќа каде со задоволство ги прима своите пријатели:Шарл Бодлеркого редовно го среќава (сепак нема да отиде на неговиот погреб),Александар Дима – синот,Ернест Фејдо,Гистав Флобер,Пјер Пиви де Шаванкако иГистав Доре.
Од неговата врска со Ежени Фор, многу убава жена, помлада од него и шпанско потекло, тој имал син, Теофил Готје син, роден на 29 ноември 1836 година, кој повеќепати ќе го заменува татка си во „Монитер универсел“.
Во книжевните салони на принцезата Матилда (назначен за нејзин библиотекар), Готје се среќава со некои писатели какоИполит Тен,Шарл Огистен Сент-Бев,Проспер Мериме, Гонкурови, како и одредени сликари какоПол Бодри,Гистав Буланже,Жан-Леон Жером,Фредерик О’Конелкој ќе му го наслика неговиот портрет во 1857 година[11], вајари какоЖан-Батист Карпо, научници какоКлод Бернар,Луј ПастериМарселен Бертело. Во ова време Готје е водач на школата. Бодлер се изјаснува како негов следбеник (му ја посветува „Цвеќињата на злото“, определувајќи го како „беспрекорен поет“[2]), Теодор де Банвил му ги посветува своите стихови. Во 1844 година Теофил Готје го основа „клубот на хашишовците“ соЖак-Жозеф Моро, клуб посветен на проучување наканабисот. Овој клуб ќе го посетуваат бројни тогашни уметници, меѓу кои иШарл Бодлер.
Во 1862 година бил избран за претседател на Националното уметничко друштво, чиј комитет е составен од најпрестижни сликари:Ежен Делакроа,Пјер Пиви де Шаван,Едуар Мане,Албер-Ернест Карје-БелезиГистав Доре. Изборот на оваа позиција предизвикува завист кај помалку познатите книжевници заради што тој не успева да биде примен воФранцуската академијаи покрај четирите кандидатури (во 1856, 1867, 1868 и 1869 година[12]).
Длабоко потресен од воените случувања во 1870 година, Готје се враќа во Париз, каде ги поминува своите последни дни, нагризен од болеста, но свесен за задачата за образование и за пример што ја имаше за младите генерации. На 23 октомври 1872 година, ноќта, неговото срце престанува да бие.Виктор Иго,Стефан МалармеиТеодор де Банвилму држат последна „погребна здравица“. Закопан е на гробиштата Монмартр во Париз.
Убаво е само она што не служи за ништо; сè што е корисно е грдо, бидејќи е израз на некоја потреба, а човечките се грди и одвратни како што е неговата сиромашна и немоќна природа.
(Предговор на „Госпоѓицата де Мопен“)
Мора да има длабок рез во срцето за да ги излее своите стихови, божествени златни солзи!
(„Ландскиот бор“, „Еспања“)
Нели е чудно што ноќта, во која нашиот свет е нурнат толку долго време, е толку ретко репродуцирана? А таа има свои убавини, свои питорескни ефекти, свои волшепства и заведувања.
(„Театарски спомени“)
Во 1851 година,Арман Башему напишал на Теофил Готје барање самиот да се опише. Готје му вратил биографија каде се доверува:
„Сè уште ништо не сум сторил за театарот, и, за да не бидам обвинет за злоупотреба на стилските ефекти, дебитирав со балет: Жизел, во кој Карлота се појави за првпат. Овој балет, чудна работа, имаше огромен успех; се играше и сè уште се игра во сите делови на светот. За еден поет, овој кореографски успех дозволува само да се биде понизен...“
Готје напишал осум романи, сите објавени додека бил жив:
Покрај тоа, Теофил Готје е еден од четворицата автори на романот „Крстот на Берни“ (La Croix de Berny), (1845).
Готје напишал триесетина раскази и новели, повеќето биле во доменот на фантазијата.
Следниве новели излегле во „Млади-Франција“ во 1833 година:
Следниве новели излегле во „Ѓаволска солза“ во 1839 година:
Следниве новели првпат излегле во збирката „Новели“ во 1845 година:
Следниве новели првпат излегле во „Тигрова кожа“ (La Peau de tigre) во 1852 година:
Следниве новели излегле во збирката „Романи и раскази“ (Romans et contes) во 1863 година:
Следниве новели излегле првпат во второто издание на „Тигрова кожа“ во 1866 година:
Една сама новела:
Неговата последна новела излегла посмртно во 1881 година:
Комплетната поезија на Готје, без „Глазури и камеи“ излегува во 1875-1876.Песни том 1 на ГаликаПесни том 2 на Галика
Теофил Готје е автор на 5 балети од романтичниот репертоар, од кои хронолошки првиот, останува еден од најизведуваните на светот, „Жизела или Вилиеви“. Од друга страна, неговото театарско дело е минорно.
Две збирки излегле во 1855 (Џепен театар (Théâtre de poche) и во 1872 година (Театар. Мистерии, комедии и балети (Théâtre. Mystères, comédies et ballets)), но не се целосни. Неодамна е издадено целокупното театарско дело на Готје, одредени пиеси чекале повеќе од век и пол за да бидат повторно издадени[14].
Според Ендру Ган[15], близу триста композитори во музика ги преточиле делата на Готје, и многу песни биле конципирани за да бидат преточени во музика.
„Летните ноќи“ (Les Nuits d'été) е циклус од шест мелодии на Хектор Берлиоз на песни извадени од Комедија на смртта. Меѓу другите композитори, може најпрво да се наведатБизе,Дебиси,Анри Дипарк,Венсан Д’Енди,Жил Масне,Де Фаља,Габриел Форе(Морнарите, Сама, Тага),Ернест Шосон(Последниот лист, Пеперутките, Караванот),Едуар Лало(Роб),Рејналдо Хан,Шарл ГуноиОфенбах(Баркарол).
Меѓу денес помалку познатите композитори сеАдолф Адам(Жизела, балет, 1841), Јохан Фридрих Бургмилер (Ла Пери, балет, 1844),Ксавје Боасело,Франсоа Базен,Иполит Монпу,Фелисјен Давид(Во еден бакнеж, Бранот, Султанот Махмуд, Газел),Полин Вјардо(Примавера, Серенада, Ламенто),Ернест Рејер(Селам, симфониски ораториум),Теодор Лабар,Виктор Масе. Може да се наведат иАлир БироиНаполеон Анри Ребер.