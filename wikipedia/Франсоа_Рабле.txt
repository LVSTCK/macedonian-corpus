Франсоа Рабле(фр.François Rabelais), (~ 1494 – 9 април 1553) бил најголемиотфранцуски ренесансенписател, лекар ихуманист, писател на фантазијата,сатирата, гротеската и шегата.
Иако местото и датата на неговото раѓање не се сигурно документирани, а некои научници ја посочуваат 1483 година,[1], се смета дека Франсоа Рабле е роден во ноември 1494 година, во близината наШинон,Индр-е-Лоар, каде што неговиот татко работел какоадвокат.[2]Ла Дивиниер воСеји, Индр-е-Лоар, е името на имотот за кој се тврди дека е родното место на писателот и куќата каде се наоѓа музејот на Рабле. Татко му, Антоан Рабле, бил богат и угледен граѓанин со селско потекло.[3]
Животот на Франсоа Рабле не е доволно познат. Се знае дека се школувал воманастири дека уште во младоста ги совладалгрчкиотилатинскиот јазик. Најпрвин бил калуѓер, а потоасвештеник, но таа должност извршувал неуредно. Во младоста, тој патувал постојано, воден од желбата што повеќе да научи (да биде „бездна на знаењето“) при што посетувал повеќе францускиуниверзитетии ги споредувал методите на учење и професорите. Се претпоставува дека студиралправовоУниверзитетот во Поатје, а се знае дека започнал да студирамедицинанаУниверзитетот во Монпелје, а студиите ги завршил дури подоцна, зашто во 1532 година започнал да работи како лекар воЛион. Неговите патувања ги надминале границите на Франција, зашто трипати бил воИталија,[4]со својот пријател, кардиналотЖан ди Беле, каде се занимавал и соархеолошкиистражувања. Притоа, кратко време живеел воТориносо братот на ди Беле, Гијом. Веројатно, Рабле поминал некое време во криење и бегство, бидејќи бил прогласен заеретик. Рабле подоцна предавал медицина во Монпелје во текот на 1534 и 1539 година, а во 1547 година станалсвештениквоСвети-Кристоф-ди-ЖамбеиМедон, од каде се повлекол пред својата смрт.
Прогонет и напуштен, Рабле ги поминал последните денови од животот во беда, а умрел воПариз, во 1553 година.[4]Постојат различни кажувања за смртта на Рабле и за неговите последни зборови. Според некои, тој напишал една позната реченица во својоттестамент: „Јас немам ништо, должам многу, а остатокот го оставам на сиромашните“, а последните зборови му биле „Одам да го барам Големото Можеби“.[5]
Рабле се занимавал со пишување во текот на целиот живот, но нередовно. Неговите дела биле жигосувани од власта и од современиците, но заштитата од неколку моќни луѓе (кардинали, благородници икралеви) му овозможила да ги објавува своите дела. Во текот на животот успеал да издаде четири книги од својот роман за Гаргантуа и Пантагруел, при што често се мачел да ги објави своите дела, трпел закани од власта, а често бил принуден да го менува и ублажува напишаното. Четвртата книга од „Гаргантуа и Пантагруел“, објавена во 1552 година, претрпела цензура одСорбонаи била забранета од Врховниот суд. Неколку месеци по неговата смрт била објавена петтата книга од „Гаргантуа и Пантагруел“, чија автентичност не е сигурна.[6]
Најважното дело на Рабле е „Гаргантуа и Пантагруел“, серија од четири или пет книги:
„Гаргантуа и Пантагруел“ ја раскажува приказната за двајцатаџинови- таткото Гаргантуа и неговиот син Пантагруел - и нивните авантури, напишана на еден смешен, екстравагантен исатириченначин. Додека првите две книги се фокусираат на животите на двата џина, остатокот на серијата е главно фокусиран на авантурите на пријателите на Пантагруел, како на пример Панирж, измамничкиот ерудит Маверик и брат му Жан, бивш монах во потрага по „Божественото шише“. Иако повеќето поглавја сехумористични, сурови и понекогаш фантастични до апсурдност, неколку релативно сериозни преоди станаа симбол на описот нахуманистичкитеидеали од времето. Конкретно, писмото на Гаргантуа до Пантагруел и поглавјата за младоста на Гаргантуа со прилично детаљна визија во врска сообразованието, а под хуморот се наѕира концептот за едно идеалноопштество.
Иако е создавач на необични, фантастични личности и настани, Рабле е буден набљудувач и сликар на тогашната општествена стварност. Оттука, кога од неговото дело би се отстраниле хиперболите, тоа би било верна слика на сите елементи на француското општество во16 век:црквата,законите,судовите,универзитетот, благородништвото, селаните итн. Некои компоненти на творештвото на Рабле (на пример, неговите идеи) се значајни само ако се набљудуваат низ историска перспектива, но високата уметничка вредност е она што го прави неговото дело актуелно. Неговатауметносте извонредна смеса на реалистично набљудување и  жива фантазија. Рабле е роден раскажувач кој го претставува животот во целиот негов динамизам, независно од тоа дали се служи со реалистични и натуралистички описи, слики исимболиилиалегории. Тој раскажува живо, лесно и неусилено, така што не е неверојатно неговото тврдење во прологот на „Гаргантуа“ дека книгата ја напишал без никаков напор, за време на ручеците.[7]
Како втора вредност на уметноста на Рабле се истакнуваатхумороти комиката. Користејќи ја својата голема ерудиција, Рабле дава пародија на научните расправи, црковното и судското говорништво, античкитеанегдотии витешките романи. Во голема мерка потпирајќи се врз алегориите, тој им се потсмева на сите глупости не тогашното општество при што комичноста на ликовите и настаните често преминуваат во гротеска, богато дополнета со сурови и претерани шеги.[8]
Најпосле, употребата најазикоте една од најзначајните страни на неговото творештво. Големината на Рабле како раскажувач се состои во леснотијата и вештината со која ги пронаоѓа зборовите при што, мерено според вербалното богатство, самоВиктор Игоможе да се мери со него во француската книжевност. При изборот на зборовите голем придонес има неговата голема фантазија која му овозможила да ги искористи сите вербални можности: употребата на архаични зборови, на стручни изрази од различни области и на народниот јазик. Но, тој оди чекор понатаму и самиот измислува нови зборови во согласност со неговите потреби и притоа натрупуваепитети, набројува до неверојатни граници, ги реди зборовите според звучноста итн. Во тесна врска со неговиот јазик е оригиналниот стил кој често наведува на помислата дека делото е напишано од различни автори, зашто веселиот и комичен тон се испреплетува солирскипасажи и возвишени места.[9]
Покрај поетот Ронсар и филозофот Монтењ, Рабле го претставува највисокиот домет на француската ренесанса.[3]Притоа,повеќе писатели ги искажале своите ставови за Рабле. Така,Анатол Франспредавал за творештвото на Рабле воАргентина, а рускиотфилозофи критичарМихаил Бахтинго извлекол својот концепт нагротескно телоод светот на Рабле. Во еден напис објавен на 8 јануари 2007 година во весникот „Њујоркер“, чешкиот писателМилан Кундеранапишал за Рабле дека „заедно соСервантес, е основачот на целатауметност, уметноста нароманот“ и го нарекол „најдобариот“, покрајГистав Флобер.
Од друга страна, во романот „Наспроти“, францускиот писателЖорис-Карл Уисмансвели дека Раблеовата „громогласна смеа“ може да се спореди, „од гледна точка на уметноста, со оние мајстории со обрачи кои ги развеселуваат луѓето на панаѓурите.“[10]И англискиот писателЏорџ Орвелне бил обожавател на Рабле кого во 1940 година го нарекол „исклучително перверзен, морбиден писател - еден случај запсихоанализа“.[11]
Француската ренесанса била време на јазични контроверзи. Меѓу прашањата дебатирани од страна на научниците било и она за потеклото на јазикот. Кој бил првиотјазик? Дали јазикот е нешто со што сите луѓе го имаат од раѓање или нешто што ќе го научат (nature versus nurture)? Дали има некаква поврзаност меѓу зборовите и предметите на коишто тие се однесуваат, или зборовите се чисто произволни? Рабле во своите книги меѓу другото се занимава и со овие прашања.
Почетокот на16 век, исто така, било и време на иновации и промена нафранцускиот јазик, особено во неговата писмена форма. Прватаграматикабила објавена во 1530 година, а девет години подоцна и првиот речник. Бидејќи правописот бил многу помалку кодифициран отколку денес, секој автор користел сопственправопис. Рабле и самиот лично развил свои прилично комплексни правила. Тој бил поддржувач наетимолошкиотправописот, т.е. оној што го одразува потеклото на зборовите, спротивно на оние коишто фаворизирале некој поедноставен правопис, оној што го одразува реалниот изговор на зборовите.
Раблеовата употреба на неговиот мајчин јазик била оригинална, жива, и креативна. Тој вовел десетици грчки, латински, италијански позајмици, францускикованицииидиоми. Тој, исто така се користел со дијалектот, а измислил и нови зборови (раблеизми) и сометафори. Некои од нив станале дел од стандардниот јазик а се користат и денес. Рабле е секако еден од авторите кои на значаен начин го збогатилефранцуски јазик.