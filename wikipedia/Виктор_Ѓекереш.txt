Виктор Ѓекереш
Виктор Еинар Ѓекереш (роден на 4 јуни 1998 година, во Стокхолм) — шведски фудбалер, напаѓач на Спортинг Лисабон и на шведската репрезентација.
Биографија
[уреди | уреди извор]Ѓекереш е роден и израснал во Стокхолм,[1] но има унгарско потекло преку неговиот дедо.[2]
Тој бил во врска со шведската фудбалерка, Аманда Нилден во 2018 година.
Технички карактеристики
[уреди | уреди извор]Тој е централен напаѓач, но може да се адаптира и во улогата на лево крило, благодарение на способноста за втручување во празен простор и добрата физичка подготвеност.
Клупска кариера
[уреди | уреди извор]Бромапојкарна
[уреди | уреди извор]Ѓекереш потпишал за Бромапојкарна од ИФК Аспуден-Телус во 2013 година и се приклучил на тимот под 17 години. Тој напредувал низ младинските категории и се изборил за своето деби за првиот тим две години подоцна.[3] Тој ги постигнал своите први голови за клубот на 20 август 2015 година, тресејќи ја мрежата на ИФ Силвија два пати во победата со 3–0 во Купот на Шведска.[3] Првата професионална сезона во кариерата, Ѓекереш ја завршил со вкупно 12 настапи, 8 во Суперетан (втората лига на Шведска) и 4 во Купот на Шведска, постигнувајќи три гола - сите во купот.
Откако клубот претрпел испаѓање во 2015 година, следната сезона Ѓекереш постигнал седум гола со кои и помогнал на Бромапојкарна да обезбеди промоција назад во Суперетан.[4] Во текот на истата сезона, тој помогнал Бромапојкарна да стигне до полуфиналето на Купот на Шведска, откако го постигнал победничкиот гол во четвртфиналето против тимот од највисоката дивизија, Елфсборг, за сензационалната победа со 2-1.[5] Сепак, Бромапојкарна не можела да мине понатаму во натпреварувањето, откако биле поразени со 4-0 од Норшепинг во полуфиналето.[6]
Сезоната 2017, била таа во која Ѓекереш ја покажал својата класа: тој постигнал 13 гола во Суперетан и како најдобар стрелец на Бромапојкарна во првенството му помогнал на клубот да избори втора промоција по ред и да се квалификува за Алсвенскан (најсилната фудбалска дивизија во Шведска), како шампион. Добрите игри му донеле интерес кон него од многу европски екипи, пред конечно да потпише две ипол годишен договор со англискиот клуб член на Премиер лигата, Брајтон, на 6 септември 2017 година.[7][8] На 4 ноември, во последното коло од првенството што ќе се испостави и како последниот натпревар на Ѓекереш за Бромапојкарна, тој постигнал хет-трик во победата со 4-1 на домашен терен над Гефле.[9][10][11]
Брајтон
[уреди | уреди извор]Ѓекереш официјално му се приклучил на Брајтон на 1 јануари 2018 година, започнувајќи да тренира со тимот под 23 години.[9] Тој го направи своето деби за првиот тим на 28 август, започнувајќи во поразот со 1–0 од Саутхемптон во Лига купот.[12] На 26 јануари 2019, Ѓекереш го направил своето деби во ФА Купот играјќи во ремито 0–0 на домашен терен против Вест Бромвич Албион.[13]
Во јули 2019, тој заминал на позајмица во германскиот второлигаш Санкт Паули до крајот на сезоната 2019-2020.[14] На отворањето од сезоната, тој го имал своето деби влегувајќи како замена во ремито 1–1 на гостувањето кај Арминија.[15] Ѓекереш го постигнал својот прв гол за Санкт Паули на 29 септември, вториот на тимот во победата со 2–0 на домашен терен над Сандхаузен.[16] На 14 декември, тој постигнал два гола и асистирал за третиот во победата со 3-1 над Веен Висбаден.[17] После 26 настапи и 7 гола за Санкт Паули во Втората Бундеслига, Ѓекереш се вратил во Брајтон.
На 17 септември 2020 година, Ѓeкереш го постигнал својот прв гол за Брајтон во победата со 4–0 против Портсмут во Лига купот.[18] Откако не успеал да се избори за позначајна улога во ротацијата на тимот за натпреварите од Премиер лигата, тој бил пратен на нова позајмица на почетокот на октомври 2020.
На 2 октомври 2020 година, Ѓекереш му се приклучил на Свонзи Сити во Чемпионшип до крајот на сезоната.[19] Тој го направил своето деби еден ден подоцна, влегувајќи како замена во победата на домашен терен од 2–1 над Милвол.[20] Тој го постигнал својот прв гол за клубот на 9 јануари 2021 година, во победата со 2-0 на гостински терен над Стивениџ во ФА Купот.[21] Пет дена подоцна, тој бил отповикан од Брајтон и се вратил во матичниот клуб.[22]
Ковентри Сити
[уреди | уреди извор]Еден ден подоцна, откако неговата позајмица во Свонзи била прекината, Ѓекереш бил испратен на нова во истата лига, овојпат во Ковентри Сити, со надеж дека ќе има повеќе простор за игра.[23][24] Дебитирал на 19 јануари 2021, играјќи од почетокот до 59-тата минута во поразот со 3–0 на гости кај Рединг.[25][26] Тој постигнал гол во својот прв настап на Сент Ендрјус за Ковентри во победата со 2-0 над Шефилд Венздеј на 27 јануари; тоа бил неговиот прв првенствен гол во Англија, бидејќи сите претходно за Брајтон и Свонзи биле во некој од куповите.[27] До крајот на неговата позајмица во Ковентри, Ѓекереш постигнал уште два гола.
На 9 јули 2021 година, Ковентри го купил Ѓекереш од Брајтон за нешто повеќе од 1 милион евра, потпишувајќи тригодишен договор со напаѓачот.[28][29] На 8 август, тој постигнал гол во натпреварот Ковентри-Нотингем Форест 2-1, што бил првиот натпревар за Ковентри на својот стадион од април 2019, време за кое тие привремено играле во Бирмингем.[30] Сезоната 2021-2022, Ѓекереш ја завршил како најдобар стрелец на Ковентри со 17 голови во Чемпионшип.
За време на сезоната 2022-2023, Ѓекереш со 21 гол повторно бил најдобар стрелец на Ковентри во првенството, дури подобрувајќи го својот прошлосезонски учинок. Неговите голови му помагаат на Ковентри да се одржува високо на табелата речиси во текот на целиот тек на сезоната и да се надева на промоција во Премиер лигата која би значела враќање во елитата за првпат од сезоната 2000-2001. Сепак, на крајот клубот завршил на петтото место и се квалификувал за плејоф доигрувањето за промоција. Во реванш натпреварот од полуфиналето на плејофот против Мидлсбро, Ѓекереш му асистирал на Густаво Хамер за победа од 1-0 на гости, гол кој Ковентри го одвел во финалето на Вембли. Во финалето против Лутон Таун, тој одново му асистирал за гол на Хамер, овојпат за израмнување на 1-1. Сепак, на крајот Ковентри го загубиле натпреварот по изведување на пенали, иако Ѓекереш бил еден од прецизните изведувачи за својот тим.
Спортинг Лисабон
[уреди | уреди извор]На 13 јули 2023, Ѓекереш потпишал петгодишен договор со португалскиот Спортинг Лисабон.[31] Вредноста на трансферот го чинела Спортинг 20 милиони евра (плус 4 милиони евра во бонуси).[32][33] Ковентри исто така го задржал правото на 10 до 15% од сумата што Спортинг ќе ја добие од идниот трансфер на Ѓекереш, а во договорот била вметната и ослободителна клаузула поставена на 100 милиони евра.[34]
На 12 август, тој го направил своето деби за лавовите, започнувајќи и постигнувајќи два гола во победата со 3–2 на домашен терен над Визела во првото коло од португалското првенство 2023-2024.[35]
Репрезентативна кариера
[уреди | уреди извор]Ѓекереш ја преставувал Шведска во младите репрезентации под 19 и под 21 година.
Своето деби за сенироската репрезентација го направил на 8 јануари 2019, во поразот со 0-1 од Финска во пријателски натпревар одигран во Доха, Катар.[36] Три дена подоцна, во друг пријателски натпревар одигран во истиот град, Ѓекереш го постигнал својот прв гол за својата репрезентација во ремито 2-2 против Исланд.[37]
По повеќе од две ипол години, во октомври 2021 година, тој повторно бил повикан во репрезентацијата за квалификациските натпревари за Светското првенство 2022 против Косово и Грција,[38] појавувајќи се замена и во двата натпревари.
На 12 јуни 2022, Ѓекереш влегувајќи повторно од клупата за резерви постигнал гол во Лигата на нации, во поразот на Шведска во Осло од Норвешка со 3-2.[39] Во квалификациите за Европското првенство 2024, тој постигнал 3 гола во 8 настапи, вклучително и погодокот на 16 октомври 2023 година, со кој и донел водство на Шведска во 15-тата минута на гостувањето против Белгија пред Ромелу Лукаку да израмни, а потоа натпреварот бил прекинат на полувремето по смртоносното пукање во Брисел поврзано со исламистите, кое предизвикало убиство на двајца Швеѓани пред стадионот.[40] Неговите голови во квалификациите, сепак не биле доволни да и помогнат на Шведска да се квалификува на првенството.
Хронологија на репрезентативните настапи
[уреди | уреди извор]Статистика
[уреди | уреди извор]Клупска статистика
[уреди | уреди извор]Титули
[уреди | уреди извор]Клупски
[уреди | уреди извор]Бромапојкарна
[уреди | уреди извор]- Дивизија 1 : 1
- 2016
- Суперетан : 1
- 2017
Спортинг Лисабон
[уреди | уреди извор]- Примеира лига : 1
- 2023-2024
Индивидуални
[уреди | уреди извор]Наводи
[уреди | уреди извор]- ↑ „Gyökeres para recuperar tendência dos avançados goleadores“. www.dn.pt (португалски). 1 July 2023. Посетено на 24 October 2023.
- ↑ „Viktor Gyökeres a PL-ben folytatja | Goal.com“. www.goal.com.
- ↑ 3,0 3,1 Appelquist, Peter (6 September 2017). „Viktor Gyökeres klar för Brighton & Hove Albion FC“ [Viktor Gykeres ready for Brighton & Hove Albion FC]. IF Brommapojkarna (шведски). Посетено на 5 January 2018.
- ↑ Strandman, Pelle (2 July 2017). „"Stor chans att vi lyckas med det också..."“ ["Great chance we'll succeed too ..."Gyúkers make a success in BP - he will do the same for Sweden in the U19-EM]. Afonbladet (шведски). Посетено на 7 January 2018.
- ↑ Forsberg, Aron (12 March 2017). „TV: 18-åringen sköt BP till stor cupskräll med solomål“ [TV: 18-year-old shot BP to big cupboard with solstice]. fotbollskanalen (шведски). Посетено на 7 January 2018.
- ↑ „Svenska Cupen, Slutspel Matchinformation IFK Norrköping FK mot IF Brommapojkarna“ [Svenska Cupen Match Information IFK Norrköping FK v IF Brommapojkarna] (шведски). 19 March 2017. Посетено на 7 January 2018.
- ↑ „Albion Agree Deal for Swedish Youngster“. Brighton & Hove Albion. 6 September 2017. Архивирано од изворникот на 7 September 2017. Посетено на 5 January 2018.
- ↑ „Brighton agree Viktor Gyokeres transfer from Brommapojkarna“. ESPN. 6 September 2017. Посетено на 5 January 2018.
- ↑ 9,0 9,1 Vegas, Paul (3 January 2018). „Viktor Gyokeres excited joining Brighton: I'll start with U23s“. Tribal Football. Архивирано од изворникот на 2023-07-09. Посетено на 5 January 2018.
- ↑ Appelquist, Peter (4 November 2017). „Seriesegern säkrad efter Gyökeres avskedsshow“ [Series victory secured after Gykeres farewell show]. IF Brommapojkarna (шведски). Посетено на 5 January 2018.
- ↑ Ternstedt, Louis (4 November 2017). „TV: Hattrick av Gyökeres i avskedet - BP klara seriesegrare“ [TV: Hattrick of Gyøgeres in dismissal - BP clear series lover]. fotbollskanalen (шведски). Посетено на 7 January 2018.
- ↑ Bailey, Steve (28 August 2018). „Brighton knocked out of Carabao Cup by late Southampton goal“. Sussex Express. Посетено на 29 August 2018.
- ↑ „Brighton 0–0 West Brom in FA Cup fourth round“. BBC Sport. 26 January 2019. Посетено на 26 January 2019.
- ↑ „Gyökeres joins on loan“. FC St. Pauli. Архивирано од изворникот на 21 January 2021. Посетено на 26 July 2019.
- ↑ „DSC ARMINIA BIELEFELD VS. FC ST. PAULI“. 31 August 2019. Посетено на 31 August 2019.
- ↑ „2019/2020 - 8. – FC St Pauli vs. SV Sandhausen – FC St Pauli“. 29 September 2019. Посетено на 30 September 2019.
- ↑ „Two late goals condemn SVWW to defeat“ (германски). 12/14/2019. Архивирано од изворникот на 2024-01-01. Посетено на 1 јануари 2023. Проверете ги датумските вредности во:
|date=
(help) - ↑ „Brighton fringe players impress in win“. BBC Sport. Посетено на 18 September 2020.
- ↑ „Viktor Gyokeres heads to Swansea on loan“. Brighton & Hove Albion F.C. 2 October 2020.
- ↑ „Swansea City 2–1: Millwall: Swans remain unbeaten after hard–fought win“. BBC Sport. Посетено на 3 October 2020.
- ↑ „FA Cup: Stevenage 0–2 Swansea City – Wayne Routledge and Viktor Gyökeres send Swans through“. BBC Sport. Посетено на 9 January 2020.
- ↑ „Viktor Gyokeres recalled from Swansea City loan spell | Swansea“. www.swanseacity.com.
- ↑ „TRANSFER: Viktor Gyökeres joins Coventry City on loan!“. Coventry City F.C. 15 January 2021.
- ↑ „Coventry sign striker Gyokeres on loan“ – преку www.bbc.co.uk.
- ↑ „On-loan Albion striker makes his debut for Coventry“. The Argus. 20 January 2021.
- ↑ „Reading 3–0 Coventry City: Lucas Joao & John Swift lead Royals to victory“. BBC Sport. Посетено на 9 January 2020.
- ↑ „Coventry City 2–0 Sheffield Wednesday: Viktor Gyokeres & Jamie Allen gets goals“. BBC Sport. Посетено на 27 January 2020.
- ↑ Turner, Andy (9 July 2021). „Sky Blues sign Brighton striker Viktor Gyokeres“. CoventryLive.
- ↑ „Coventry sign Gyokeres on three-year deal“ – преку www.bbc.co.uk.
- ↑ „Coventry City 2-1 Nottingham Forest: Late Kyle Mcfadzean makes magical Sky Blues home return“. 8 August 2021. Посетено на 8 August 2021.
- ↑ „Viktor Gyökeres é Leão“ (португалски). Sporting CP. 13 јули 2023. Посетено на 2 јануари 2024.
- ↑ „Gyokeres no Sporting: a cláusula de rescisão e todos os valores do negócio“ [Gyokeres to Sporting: the release clause and all the values of the deal] (португалски). O Jogo. 13 July 2023. Архивирано од изворникот на 2023-07-14. Посетено на 13 July 2023.
- ↑ „Coventry striker Gyokeres joins Sporting Lisbon“ – преку www.bbc.co.uk.
- ↑ „Sporting divulga números do mercado de transferências“ [Sporting discloses transfer market numbers] (португалски). A Bola. 15 November 2023. Посетено на 15 November 2023.
- ↑ „Sporting salvage three late points after Gyökeres stars in glowing debut“. OneFootball. 13 August 2023.
- ↑ „"Vi har inte många som honom i svensk fotboll"“. Aftonbladet.
- ↑ „LIVE Sweden - Iceland - International friendlies - 11 January 2019“. Eurosport UK. 11 January 2019. Посетено на 12 January 2019.
- ↑ Turner, Andy (2 October 2021). „Sky Blues' Viktor Gyokeres to replace Ibrahimovic for Sweden“. CoventryLive.
- ↑ „Norway's Haaland haunts Sweden again in 3-2 Nations League win“ (англиски). Reuters. 13 јуни 2022. Посетено на 2 јануари 2024.
- ↑ „Soccer match between Belgium and Sweden suspended after a gunman kills 2 Swedes in Brussels“. AP News (англиски). 16 October 2023. Посетено на 24 October 2023.
- ↑ Плејоф
- ↑ „EFL Team of the Season line-ups revealed“. English Football League. 23 April 2023. Посетено на 24 April 2023.
- ↑ „Erling Haaland: Manchester City forward wins PFA men's Player of the Year award“. BBC Sport. 29 August 2023. Посетено на 29 August 2023.