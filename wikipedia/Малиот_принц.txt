„Малиот принц“(француски:Le Petit Prince) — најпознатиотроманнаАнтоан де Сент Егзипери, објавен во1943година. Романот редовно се печати заедно со низа илустрации, направени од самиот Сент Егзипери, а кои се поврзани со содржината. Книгата е преведена на повеќе од 180јазиции продадена во над 80 милиони примероци,[1][2]со што е една од најпродаваните книги во светот, воопшто. Авторот му го посветил романот на својот најдобар пријател, Леон Верт од времето кога бил дете, „зашто сите возрасни прво биле деца“.[3]
Книгата била напишана за време на престојот на Сент Егзипери во куќатаThe Bevin Houseво Ашарокен,Њујорк, на Лонг Ајленд. Како одраз на тоа, во една верзија на книгата се споменувале центарот „Рокфелер“ иЛонг Ајленд, но подоцна, тие биле избришани од крајната верзија. Сент Егзипери поминал две години воЊујорк, а еден ден, кога се подготвувал да го напушти градот и да се приклучи на воените сили како пилот, тој се појавил на вратата на неговата пријателка Силвија Хамилтон, облечен во воена униформа и рекол: „Би сакал да ви дадам нешто прекрасно, но ова е сè што имам“. Потоа, тој фрлил истуткана хартиена кеса врз масичката во ходникот, а внатре биле ракописот и цртежите за „Малиот принц“. Подоцна, во1968година, Силвија Хамилтон го предала оригиналниот ракопис, заедно со цртежите, на њујоршката книжарница „Морган“.[4]
Во првата глава од романот, авторот раскажува за своето детство, кога имал голема желба да црта. Притоа, тој нацртал два цртежа кои возрасните не можеле да ги разберат. Подоцна, кога пораснал, тој станал пилот и почнал да се однесува исто како возрасните луѓе. Еднаш, додека летал надСахара, неговиот авион се расипал и тој бил принуден да слета и да се обиде сам да го поправиавионот. Одненадеж, вопустинатасе појавило дете кое побарало да му нацртаовца. Набрзо, низ разговорите со детето, тој дознал дека детето дошло од малиотастероидБ 612, каде живеело само и поради тоа било осамено и тажно. Во меѓувреме, детето постојано му поставувало наивни прашања кои го нервирале, зашто му пречеле во поправката на авионот. Еден ден, на планетата на Малиот принц никнало убаво цвеќе кое постојано му поставувале различни барања. Така, Малиот принц решил да ја напушти својата планета и најпрвин стасал на малечка планета на која живеел еден крал кој сакал само да издава наредби. На вторатапланетасретнал вообразен човек кој барал од него да му се восхитува. Потоа, пристигнал на планета на која живеел еденалкохоличар, кој постојано бил пијан за да го прикрие срамот поради тоа што пиел. На следната планета живеел стопанственик кој ги броел ѕвездите, мислејќи дека тие се негови. Понатаму, тој посетил мала планета на која живеел човек кој секоја минута го палел и го гасел фенерот, зашто тоа му било должност. На шестата планета живеелгеограф, кој никогаш не се поместил од местото. Така, шетајќи по планетите, Малиот принц имал прилика да забележи колку се чудни возрасните. Најпосле, Малиот принц паднал во пустина, без луѓе во околината, а сретнал само едназмија. Тој тргнал да ги бара луѓето, а притоа видел градина со многу ружи како онаа на неговата планета. Потоа сретналлисицаи се спријателил со неа, а таа го подучувала за важноста на пријателството. Сепак, тој ја напуштил лисицата и сретнал еден железничар, а потоа итрговеци најпосле се запознал со пилотот. По осум дена поминати заедно, тие ожеднеле и тргнале да најдат бунар со вода, а тоа било местото каде што Малиот принц слетал на Земјата. Пилотот го оставил принцот тука, а тој се вратил да го поправи својот авион. Утредента, тој се вратил кај бунарот и го затекнал принцот со една отровна змија. Во меѓувреме, змијата го каснала принцот и тој се наоѓал во многу лоша состојба така што најпосле паднал на песокот. Утредента, пилотот се вратил на истото место, но не го нашол телото на принцот. Оттогаш, минале шест години, а тој постојано мислел на Малиот принц.[5]
Иако е замислена како книга за деца, „Малиот Принц“ прави повеќе длабоки и идеалистички поенти за животот и за човечката природа. Суштината на книгата е кондензирана во познатите редови искажани одлисицата: „Не можеш да гледаш убаво безсрцето, суштината е невидлива заочите.“;[6]или во зборовите на Малиот принц: „Многу е убаво да се има пријател, па макар и да се умре.“[7]При крајот од книгата, токму Малиот принц му ја соопштува големата вистина на пилотот со зборовите: „Но, очите се слепи. Треба да се бара со срцето.“[8]и: „Она што е важно не се гледа...“[9]
Книгата се одликува со фантастика и наивна и чиста алегорија, кои служат за да ја истакнат мислата дека љубовта и верноста, вербата, јунаштвото и дугарството му се потребни на човекот за да живее. По читањето на оваа сказна, во читателот одзвонува гласот на малиот принц, кој постојано нешто потпрашува, упорно го повторува своето прашање и никогаш не се откажува од еднаш поставеното прашање, барајќи одговор.[10]
ВоМалиот принц, авторот говори за заробеност во пространствата наСахарапокрај авион. Ова, со сигурност, може да се каже дека претставува инспирација од неговиот личен живот, т.е. од искуството кое самиот го имал, а го опишува во детаљи во својата книгаВетер, песок и ѕвезди. На30 декември,1935година, Сент Егзипери заедно со неговиот навигатор Андре Прево, со авион се урнале во либискиот дел наСахара. Обајцата го преживеале падот, но во голема мерка дехидрирале. Некои, пак, сметаат дека Сент Егзипери инспирацијата ја добил од книгатаПаташо, малото момчена авторот Трисан Дрем.
ВоФранција, ликот наМалиот принце многу популарен, не само во секојдневниот живот на обичните луѓе, туку и пошироко. Банкнотите од педесетфранцуски францина обете страни го имале ликот на Малиот принц.
Според оваа книга снимени семјузикл, двеоперии анимирана серија. Покрај тоа, еденастероидго носи иметоМалиот Принц.  По повод 70-годишнината од објавувањето на книгата, на24 јануари2014година, во њујоршката книжарница-музеј „Морган“ била отворена изложба на која биле прикажани 35 акварели и 25 страници од оригиналниот текст на книгата, лични писма на Сент Егзипери,фотографиии артефакти, како и ретки печатени изданија од колекцијата на „Морган“.[4]