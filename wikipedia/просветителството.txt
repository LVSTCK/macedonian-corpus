по период:Претсократовска·АнтичкаСредновековна·РенесанснаНововековна·Современапо век:XVII·XVIII·XIX·XX·XXI век
Просветителство— духовно движење кое започнало некаде кон крајот наXVII век(а официјално започнува малку подоцна - во1715година). Ова движење имало влијание што се чувствувало и воXIX век. Целта на просветителството, како што и самиот збор кажува, е расветлување на тајните кои отсекогаш биле догма за човештвото. Тоа навлегло во речиси сите области накултуратаи духот.
Носител на идеите на просветителството билаграѓанската класа, која почнала да се еманципира уште воренесансата. Токму затоакнижевноставо просветителството е антирелигиозна и антифеудална. Во услови когаапсолутизмотна владетелите воЕвропасо помошта нацркватаги потенциракласнитеантагонизми, граѓанската класа со својата материјална моќ и со интелектуалната супериорност се чувствувала повикана да го смени светот. Во литературата од овој период доминираат граѓански теми, додекакласицизмотнастојува на литература која ќе го опише животот на дворот, односноаристократијата.
Апсолутистичкитемонархии(особено наЛуј XIVвоФранција) ги исцрпиле сопствените народи и материјално ги осиромашиле.Англијабила најнапредната земја воЕвропа, бидејќи во1688година, во рамките на т.н.славна револуција,буржоазијатаја победила апсолутната монархија. Значителни промени во Франција ќе внесе (по смртта на Луј XIV)Филип Орлеански, но вистинската промена воопштествениотживот на Франција ќе се случи пофранцуската буржоаска револуцијаво1789година. Сепак, карактеристично е што просветителството го потпомагаат и некои од владетелите -Фридрих II,Марија Терезијаи нејзиниот синЈосип II,Катарина II, кои докажуваат со тоа дека се вистински приврзаници на просветителскиот апсолутизам.
Еден од основните белези на просветителството е обземеноста сонауката.Осумнаесеттиот векнекои го нарекуваат и век нафилозофијата. Во овој период се формираат многу науки:политичка економија,статистика,социологија,емпириска психологијаи споредбеното проучување на културата. Меѓутоа, филозофијата во просветителството значи социологија,правоиполитикологија, а не филозофија во класичната смисла на зборот.
Први придвижници на просветителството сеГротијиСпинозаодХоландија.Томас Хобс,Дејвид ХјумиЏон Локод Англија ја развиваатемпириската филозофија, аИсак Њутнсе истакнува со своите пронајдоци вофизиката.Теоријата за државатана Лок, како и неговото сфаќање за природниот човек, влијаеле врз повеќе мислители на просветителството. Просветителството во Франција се јавува под влијание на англиското, но тоа е многу порадикално. Претставниците на просветителството се движат во насока наматеријализмот. Германското просветителство го подготвуваатТомазиус,Волф,ЛесингиБазедов.
Во областа на правниот и општествениот живот, во XVII век се развива идејата за т.н. „природно право’, која бара ослободување на социјалниот живот од верските, националните и традиционалните белези. Ова отворало решение за проблемот на жестоките верски граѓански војни кои го уништувале просперитетот наЕвропа, поттикнувајќи ја основата за современото меѓународно право. Просветителството во XVIII век врз авторитетот на Лок ја поттикнува идејата за здравиот разум во оваа област. Филозофскиот дух, кој поттикнувал на договор и на разумна согласност на сите граѓани за остварување на сеопштата среќа и благосостојба, всушност може да се смета како форма нахуманистичкистремеж за реализирање на достоинствен живот без насилство, бездеспотизам.
Проучувачите на периодот на просветителството сметаат дека во него доминирал интересот за науките и дека интелектуалците, пред сè, биле обземени со идеите, а не соуметностите. Писател во XVIII век значело многу за да се обезбеди основната егзистенција.Меценството, пак, како понижувачко, било одбивано од страна на слободоумните мислители и автори.
Просветителството воМакедонијазапочнало кон крајот наXVII веки траело сè до крајот наXIX век. Главна одлика на македонското просветителство биле отворањето на  училишта на народенмакедонски јазикво црквите и манастирите. Покрај отворањето на училиштата, во текот на просветителството воМакедонијаза првпат се започнати собирањето на народно творештво, пишување и печатење на драмска, уметничка ипоучналитература на народен јазик. Најпознати предводници на просветитетлството во Македонија се:Кирил Пејчиновиќ,Јоаким Крчовски,Јордан Хаџи Константинов-Џинот,Теодосиј Синаитски,Григор Прличеви други. Првата печатница била отворена во Солун 1838 година.
Во овој период, во Македонија, се забележува зголемување на градското население од кое подоцна произлегла граѓанската класа, класното раслојување, еснафското здружување, изградбата на печатници и појава на световната книжевност, создавање црковно-училишни општини, а особено се карактеристични борбите за отфрлање на грчката духовна власт и воведувањето на народен јазик во наставата. Положбата на Македонија во овој период била таква, што Македонците се наоѓале под тројно ропство: политичко, духовно и просветно. Во одделни подрачја и места, управата на Османлиите преминувала во безвластие, поради самоволијата на локалните моќници;Цариградската патријаршијасилно го проповедала грцизмот и се залагала за погрчување на македонското население; малку подоцна, истата ја заменилабугарската Егзархија, која не само што ја наметнала својата духовна власт, туку отворила и голем број училишта во кои се учело на бугарски јазик. Во такви услови започнало просветителското движење, чија основа била иста кај сите народи: борба за народен јазик, описменување на народот, конституирање на државноста.
Наанглиски јазик: