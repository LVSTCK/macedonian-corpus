Островот Ман(англиски:Isle of Man;мански:Ellan Vannin) — самоуправна територија на Британската Круна која се наоѓа воИрското Море. На чело на државата е кралотЧарлс III, со титула Лорд од Ман. Островот билкелтсказаедница од 1079 година. По низа промени на власта помеѓу кралевите на Англија и Шкотска, Ман потпаднал под феудална власт на англиската круна. Лордовството било приклучено кон Британската круна во 1764. година, но никогаш не станало британска територија, туку останало самоуправна јурисдикција.
Островот не е членка наЕвропската Унија, но има некои врски кои се однесуваат на слободниот проток на стоки.
Островот Ман е таканареченаекономија на ниски даноци, нема данок на приходи од капитал, данок на богатство, ниту данок на наследство, а највисоката стапка на персонален данок изнесува 18%. Данокот на добивка за фирмите исто така е во најголемиот број случаи 0%.[2]
Поради ова, многу компании имаат свои оф-шор канцеларии на Ман, и тоа е главниот економски сегмент. Покрај тоа, присутни се и традиционалните економски дејности - рибарство, туризам и земјоделство. Владата на Ман го промовира островот како погодно одредиште за снимање на филмови, и од 1995 до денес (2008) се снимени над 80 филма.