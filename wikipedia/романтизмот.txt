Романтизам— сложено уметничко, книжевно и интелектуално движење кое се појавува во втората половина на XVIII. век воЕвропа, а својата полна афирмација ја доживува со реакција наИндустриската револуција.[1]Делумно, тоа претставува бунт против аристократските општествени и политички норми напросветителствотои рекација против научнатарационализацијана природата,[2]а во најголема мера се овоплотува во ликовните уметности, музиката и книжевноста, но има големо влијание и на историографијата,[3]образованието[4]и природознанието.[5]Влијанието врз политиката било значително и сложено, и бил поврзан солиберализмотирадикализмот.
Раѓањето на романтизмот е условено од општествено-историските случувања. Романтизмот се јавува во време на големи општествени потреси и национални движења, во периодот на дотрајувањето и распаѓањето нафеудалнитеопштествени односи и зајакнувањето на граѓанството. Показатели на таа општествено-историска вознемиреност се значајните историски настани:Француската револуцијаво1789година, воздигнувањето наНаполеони неговите освојувања, победата на реакцијата, како и востанието надекабриститевоРусијаво1825година.
Овие општествени потреси влијаеле и на животниот идеал. Оформувањето на новиот животен идеал се остварувало низ неколку фази:сентиментализмотимеланхолијатаодговарале на расположението набуржоазијатаво предреволуционерното време,песимизмоти малаксаноста ја зафаќааристократијатапо завршетокот на буржоаската револуција, а со падот на Наполеон, малаксаноста и разочарувањето добиваат општи размери.
Причинителите на разочарувањето и малаксаноста треба да се бараат во неусогласената граѓанскаидеологијаи граѓанската стварност. Имено, револуцијата не ги остварила прокламираните идеи - братство, еднаквост ислобода. Генерацијата на романтичарите не верува во усогласеноста на животот како што го предочилрационалистичкиотXVIII век. Тие се откажуваат од идеалот за главната власт на разумот и бараат утеха во емоциите и силниотиндивидуализам.
Носител на романтичарското движење била граѓанската класа, па затоа во редовите на романтичарските создатели има голем број на племеници:Јозеф фон Ајхендорф(1788-1857),Џорџ Гордон Бајрон(1788-1824),Алфонс де Ламартин(1790-1869),Михаил Јурјевич Лермонтов(1814-1841),Алфред де Мисе(1810-1857),Александар Сергеевич Пушкин(1799-1837),Перси Биш Шели(1792-1822),Алфред де Вињи(1797-1863) и други.
Романтизмот во уметноста (книжевноста,сликарството,музикатаитеатарот) се јавува како реакција наидеологијатаи уметноста на претходниот период -класицизмот, односно рационализмот. Наспроти класицистичката поетика, често шаблонизирана и стегната во спрегите на рационалистичките правила и прописи за создавање, романтизмот ја истакнува потполната слобода на мечтите, изумите и тематиките, спротивставувајќи се на сите облици на нормирано создавање.
Кон крајот наXIX вексе појавила силна антиромантичарска реакција, која се движела во две насоки: првата, помирна, ги опфаќа разните облици нанеокласицизмот, додека втората, разурнивачка, предлага различни видови на укинување на поезијата. Некои поети, какоТомас Стернс Елиот, препорачувале бегање од исповедноста и одемоциите.[6]
Зачетоците на романтичарскиот животен идеал ги наоѓаме уште во делата на францускиотпросветителЖан Жак Русо(1712-1778). Русо со своите делаЈулија или новата ЕлоизаиИсповедиго трасирал патот на романтичарскиот субјективизам и чувственост.Нова Елоизае пример за сентиментално-љубовен роман, кој целосно ја воздигнал човековата емоција. Навестувањето на романтичарскиот субјективизам е видлив и во автобиографскитеИсповеди.[7]
На овие дела на Русо се инспирирала романтичарската генерација. Во обликувањето на романтичарскиот животен идеал, освен Русо, значајна улога одиграле иФрансоа-Рене де ШатобријаниЏорџ Гордон Бајрон. Шатобријан ги продлабочил концепциите на Русо, го вовел  мотивот на „светска болка“ (или тага), истенчената емоција и префинетиот лиризам. Книжевниот израз се обогатувал со нови, рафинирани квалитети кои ја истакнуваат неговата забавна и визуелна компонента. На романтичарите им одговарал шатобријановиотестетизам,субјективизам,лиризами неговата книжевна инспирација.
Според српскиот поет ЈованДучиќ, чудно е како романтизмот се развил кајФранцузите, кои немале чувство за него, туку тој бил увезен од странство. Притоа, француските уметници го прикажувале туѓиот романтичен живот и на тој начин настанал францускиот романтизам.[8]
Во Бајроновите дела, романтичарскиот животен идеал се претставува во својот дефинитивен облик. Бајроновите јунаци чувствуваат потполна неусогласеност меѓу себе, своите морални начела и општествената конвенција со која се соочени. Тоа чувство на раскол доведува до чувство на осаменост, промашеност и несфатеност. Бајроновите јунаци по својот начин на доживување се сродни со Русоовите јунаци од романотНова ЕлоизаиГетеовиотВертер, а само по некои свои одлики се разликуваат од претходникот. Неговите јунаци се индивидуалисти и имаат бурен внатрешен живот кој во себе носи црти на демонското. Моделите за своите јунаци Бајрон ги наоѓал во сопствениот живот. Неговиот живот се смета за живот на најизразитите романтичарски јунаци. Бајрон со помошта на своите ликови најсугестивно го формирал духот и идеалите на епохата. Но ликовите на бунтовници, осаменици, скитачи и незадоволници се претставиле и во делата на останатите создатели од оваа епоха.[9]
Од сите романтичарски движења, германскиот романтизам бил најмногу свртен консонот, мистеријата, несвесното, волшебното и фантастичното. Притоа, германските романтичари биле инспирирани одфолклорот: обновувајќи ја формата набаладата(Готфрид Аугуст Биргер) и на сказната (Лудвиг Тик,Лудвиг Ахим фон Арним,Фридрих де Ла Мот-Фуке,Адалберт фон Шамисо), германскиот романтизам ја збогатил книжевноста со проколнатите места, магичните предмети, натприродните суштества и неверојатните настани.Е. Т. А. Хофман, пак, отишол чекор напред јавувајќи се како основач на новиот поджанр - фантастичниот расказ.[10]Фридрих Шилер(1759-1805), во драматаРазбојнициобликувал лик на разбојник кој се бори против општествената неправда. Шилеровиот јунак го изразува расположението на побуденото граѓанство кое се буни против феудалниотапсолутизам.[11]
Романтизмот е означен како златен век наруската поезија, кога се појавува плејада поети (Жуковски, Батјушков, Бератински, Јазиков, Рилјеев, итн.) кои моќно и автентично го разоткрилелиризмотна рускатадуша. Во овој период, рускиот романтизам го достигнал врвот во творештвото наПушкин,Фјодор ТјутчевиМихаил Лермонтов, кои се издвојуваат не само како великани на руската, туку и на европската поезија од19 век.[12]Рускатаромантика обликувала неколку значајни ликови во Лермонтовите поемиМцири и демоноти во Пушкиновите поемиЦиганииКавказкиот заробеник. Сите се тие бајронски личности прогонети од судбината, благоородни во своите настојувања и копнеења, а трагични во својата единственост и несфатеност. Лермонтовиот лик Печорин од романотЈунак на нашето времеи ПушкиновиотЕвгениј Онегинод истоимениот роман се ликови на „одвишните луѓе“ кои се јавуваат во ерата на суровиотниколаевскирежим.
Романтизмот војужнословенскатакнижевност се одликува со одредени специфичности кои го одделуваат од општите романтичарски струења во европската книжевност. Навистина, тој никнал во сенката на германскиот романтизам, но набргу се претворил во лост за развој на националната свест при што изворите ги барал во народната историја инародната книжевност. Во тој поглед, особено било големо влијанието наепскитенародни песни, кои биле заслужни за револуционерната боја на романтизмот. На пример,Бранко Радичевиќбрзо ги сфатил предностите на народниот говор и станал основоположник на модерната српскалирика. Во однос на другите одлики на јужнословенскиот романтизам, може да се наведат следниве: во лирската поезија доминираљубовта; во голема мера бил присутна сентименталноста, преземена од германските поети; природата станала еден од поважните мотиви во поезијата; во позијата преовладувалјамбот, а се појавиле и многу сложени поетски изрази (на пример, во „Сонетниот венец“ наФранце Прешерн) итн. Кон средината на19 векво југословенската книжевност доминирала поезијата, која се движела од плачлива, сентиментална љубовна лирика до бурни, патриотски тиради кои повикувале во борба против ропството. Притоа, од тоа море стихови само мал дел останал забележан според уметничката вредност. Навистина, тоа делумно е поврзано со краткиот век на траење на јужнословенскиот романтизам, но сепак, наспроти масовната поетска продукција, мал е бројот на вредните остварувања до тој период. независно од тоа, тогашните романтичари биле предводници на будењето на народната свест и на националните ослободителни движења, а нивните ангажирани политички песни ги полнеле страниците на тогашните весници и списанија. На пример, политичкото движење „Обединета српска младина“ била основна база од која произлегувале српските поети во тоа време, а во неговите активости поезијата се изедначувала со програмските, идеолошките и политичките манифестации.[13]
Книжевната тематика на романтизмот може да се сврзе во неколку целини:
Изоштрениот субјективизам на романтизмот се отчитувал во сите книжевни видови. Тој е подеднакво нагласен во лирската песна, драмата, патописот, романот и расказот. Лириката навлегува во прозните и драмските видови: романот често е компониран во облик на писма, дневници, мемоари. Таква форма одговарала на субјективистички ориентираниот период, а најавена е уште во русоовата "Нова Елоиза". По гетеовиот роман "Страдањата на младиот Вертер" сè повеќе се наметнува романот во облик на писма и интимни записи.
Дека романтизмот ја негувал тематиката на личните преокупации сведочи и неговото лирско творештво. Најдобрите остварувања на романтизмот треба да се бараат во лириката.
Историско-националната тематика се јавува како израз на романтичарската осетливост за историјата и национална традиција. Романтичарите ги привлекувасредниот векиготиката, ги привлекуваат најизворните облици на народното творештво и духот. Барањето на инспирацијата во далечните историски периоди може да се следи во делата на најзначајните автори.
Виктор Иго(1802-1885) во својот роман "Ѕвонарот на богородичната црква" го одведува читателот во средновековенПаризи го соочува со средновековнатаготска архитектура.
Волтер Скот(1771-1832) во своите историски романи "Иван Хоу", "Кенилворт" и "Лемермурската придружничка" ги евоцира различните периоди на англиската историја одXIIвек па натаму.
Занимавањето на романтичарите со историја е резултат од општествените потреси. Тој интерес за поранешното, историското предупредува на судир на творецот со неговото време и тој бара решение во историјата.
Романтизмот ја барал својата инспирација во народното творештво. Враќањето на народното творештво може да се следи одЈохан Готфрид Хердер(1744-1803), па до Скот и Пушкин. Хердер во потрагата за изворната емоција запрел на народното творештво. Издал две книги со народни песни од разни континенти, насловени како "Volkslieder". Во таа збирка се наоѓа исрпскатанародна балада "Хасанагиница", преведена од Гете, објавена уште претходно наиталијанскии во оригиналот во "Фортисовиот пат по Далмација".
Англискиот поетЏејмс Макферсон(1736-1796) објавува збирка на песни која набожемски ја напишал стариот поетОсијан(одломки од стари песни собрани во ридестата Шкотска и преведени одгалскиилиерсејазик во1760). Во веродостојноста на овие "Осијанови песни" се посомневале уште макферсоновите современици. На крајот преовладало мислењето дека Макферсон познавал некои одломки од галската поезија од усмени и писмени преданија и на нив ги засновал своите дела, но и дека во целина неговиот "Осијан" не е изворен превод на старите галски песни. Иако така не ја обновил поезијата на старите шкотскиКелти, Макферсон го оживеал уметничкиот дух и околината во која таа настанала. Но, најважно од сè е дека "Осијановите песни", инаку проткаени со меланхолични чувства од опипливите описи на дивата северна природа, го започнале патот на европскиот романтизам и оставиле траги во книжевното творештво на младиот Гете и Шатобријан, а предизвикале зачудување кај Хердер. Макферсоновата збирка носи во себе меланхолија и опис на северната природа. Точно тие два елемента ги прифатила романтиката. Осијан станал поим за новиот начин на пеење. Духот на народната песна и нејзините изразни средства ги воведуваат во поезијата макферсоновите современици, особеноРоберт Бернс(1759-1796). Бернс својот поетски израз го втемелил на мелодиката и лексиката на шкотската народна поезија.
Народната поезија го доживеала својот процут и во делата на руските романтичари. Пушкин, најцеловитата творечка личност на рускиот романтизам, се инспирирал од народниот дух, а јазикот на народната поезија и проза го подигнал на поголемо уметничко ниво.
Пејзажот на далечните, непознати краеви ја привлекува необузданата романтичарска мечта. Смислата за обликување на пејзажите како средства за искажување на доживувањата ја покажал Жан Жак Русо. Публиката не ги засакала само неговите јунаци, туку и живописниот пејзаж во кој е проектирана нивната душевност. Шатобријан го естетиизра пејзажот и со тоа ја поентира медитацијата и проживувањето на своите ликови.
Во делата на романтичарите се предочени краевите на егзотичните и далечни предели (швајцарски пејзажи, пејзажот на Блискиот и Далечниот Исток, Кавказ, Америка, Шкотска). Описите на пејзажите се одликуваат со лирски акценти. Особено се нагласени визуелните црти (бои и движења). Колористичката подлога на реченицата сочинува значајна стилска одлика во обликувањето на пејзажната тематика.
Особената, карактеристична тематика ја наоѓаме во делата наЕдгар Алан По(1809-1849). Во своите раскази за гротескното и арабеските, во1840тој обликува морбидни и мистични теми. Таа мистично-морбидна тематичка линија ја развилгерманскиот романтизамво делата наЕрнст Теодор Хофман(1776-1822), кој го насочил својот романописен свет кон привиденијата, вилите и волшебниците. Бајките наЛудвиг Тик(1773-1853) се подредени со законите на магичните и натприродните сили.
Во книжевноста на Јужните Словени, најзначајните претставници на романтизмот се:Петар Петровиќ Његошсо „Горски венец“,Иван Мажураниќсо „Смртта на Смаил-ага Ченгиќ“,Франце Прешернсо „Сонетен венец“,Бранко Радичевиќ,Петар Прерадовиќ,Ѓура Јакшиќ,Симон Грегорчич,Лаза Костиќ,Стеван Каќанскиитн.[14]
Според неговото сведочење, Гете и Шилер се автори на поимите на класичното и романтичното. Притоа, класичното тој го нарекува здраво, а романтичното го означува како болно.[15]
Романтизмот се појавил како реакција на строгите норми и шаблони вокласицизмот. Во книжевноста на романтизмот доминиралапоезијатакако жанр, што се должи на тоа што главните теоретски поставки на романтизмот биле основа за создавање нова поезија и потполно нов сензибилитет. Основата на романтизмот е тврдењето дека уметноста е израз на фантазијата и начувствата, а не на разумот, што пак предизвикало враќање на поезијата кон интимното и субјективното. Сепак, за разлика од класицизмот, романтизмот нема целосна теорија на поезијата, зашто таквата теорија била орфрлена како неможна и непотребна, бидејќи според романтичарите разумот е немоќен кога се во прашање чувствата. Во секој случај, романтичарите биле остри противници на сите канони и шаблони, така што и нивната теоретска мисла била насочена против воспоставените правила и против традицијата, а уметничкото творештво му се препуштало на талентот на поединецот.[16]
Теоретските основи на романтизмот се среќаваат во расфрлените и фрагментарни текстови на голем број романтичарски поети, а во тој поглед особено значење имаат двете големи романтичарски школи - германската и англиската. Поставките на германските романтичари во прв ред се сведуваат на промена на односот конприродатаи кон објектот, воопшто. За разлика од мирниот класицизам, германските романтичари ја истакнувале надмоќноста на човечката поединечност над природата и тврделе дека поетот не треба да ја опишува или да ја имитира природата, туку да ги изразува своите субјективни доживувања. За германските романтичари, возбуденото, активно и осетливо Јас било извор на целото уметничко творештво, а особено на поетското. Од друга страна, англиската школа, особеноВордсвордиКолриџ, ја застапувале тезата дека извештачениот книжевен јазик е лажна основа на книжевноста и дека поетот треба да ги бара изворите на својата инспирација во природата и во народниот јазик. Останатите романтичарски гледишта се движеле меѓу овие два става. На пример,Германијабила лулка на сфаќањето дека народнатаисторијаи поезија се важни извори на поетското творештво. Ова воодушевување со историјата,митологијатаи култовите, на почетокот било револуционерно, но набргу станало регресивно, претворајќи се во теорија за супериорноста на германската раса и за славата нагерманскиот народ, како најдлабок израз насветскиот дух.[17]
Романтизмот развил своја естетска концепција. Таа естетска концепција е спротивставена наестетикатаодXVIII век.Поучно-просветителската функција на уметноста е заменета со емоционално-естетска функција. Творечкиот чин по сфаќањето на романтичарите е мотивиран најнапред од емоционалниот момент. Творецот се подредува на силата на имагинацијата, мечтите и јазикот. Во сфаќањето на уметничките средства, романтизмот прави револуција. Изразот станува послободен, а јазикот побогат и поеластичен. Романтизмот развил осетливост за музичката и визуелната компонента. Како и да е, романтичарите го трасираат патот на новото доживување и изразување кое јасно ќе се отцрта во новата поезија, почнувајќи одШарл Бодлерпрекусимболиститедоимпресионистите.
Уште Лудвиг Тик ја изразил идејата за здружување на сфаќањата во поезијата:
Синестезијатае значи значајно откритие на романтизмот, а својата поетска фоrмулација ја доживува подоцна, во Бодлеровата песна "Созвучја". Романтизмот го обогатил лирскиот поетски израз.Метафоратабила продуктивна, а поетската слика се усовршила и обогатила. На подлогата на романтизмот израснале подоцнежните поетски струи. Како особена значајност на романтизмот треба да се нагласи меѓусебното преплетување на различни уметности:поезија,музикаисликарство.
Романтизмот особено ја нагласувал поетската инспирација. Поетот го прогласил за пророк и визионер. Уметноста ги претпоставила сите останати облици на живот, притоа истакнувајќи си го својот утописки карактер. Според романтичарскиот пристап, фантазијата не е само основната творечка сила, туку и творечки, божествен принцип. Притоа, поетот само го повторува првиот, највисокиот чин на создавањето, оној со којБогсе создал себеси и тоа го објавил созборот.[18]Превласта на естетизмот сочинува една од важните одлики на романтизмот. Романтизмот изградил свој посебен стил. Без оглед на поединечните одлики на романтизмот во поедини земји, тој се јавува како единствена стилска формација. На романтичарскиот начин на доживување на светот најдобро му одговарале лирските форми. Лириката ќе се наметне во сите книжевни родови.
Монолошкитеоблици на искажување навлегуваат во романот, расказот и драмата. Раскажувањето воепскитедела е пореметено со вклучувањето на пејзажите , медитацијата и фантастично-мистилните случувања. Епските творби го губат својот првобитен раскажувачки карактер и ја усвојуваат лирската техника. Синтезата на лирско-епското изразување најјасно се препознава во поемите. Поемата станала доминантна книжевна форма на романтизмот. Поемата ја негуваат и најпознатите романтичари (Бајрон, Пушкин, Лермонтов). Покрај поемата, процутува и уметничката бајка и историскиот роман. Романтизмот, значи, создал своја одредена визија на светот, свој стил и своја книжевна техника.
И во ликовната уметност (слично како и кај книжевноста), романтизмот се јавува како реакција на класицизмот кој на својата поетика и ја забранувал полната слобода на поединечното творештво. Романтичарите најпрво ја нагласуваат слободата и мечтите, а изворите на своите теми ги бараат првенствено во легендите и историските настани и, неретко, во народната поетика. Тоа вреди и за романтичарските сликари, кои посебно внимание придаваат на обликување на композицијата и патетичниот израз, нагласен колорит и воочливо контрастирање.
Меѓу најзначајните претставници на романтичарското сликарство еЕжен Делакроа(1799-1863), сликар на големи историски теми, како и библиски и митолошки мотиви. Тој е познат како илустраторот на делата наДанте,Шекспири Гете.
Покрај Делакроа, значајни се уште и сликаритеКамиј Коро(1796-1875), сликар на поетски пејзажи, како иЖан Франсоа Миле(1815-1875), кој во пејзажот воведува и ликови на селани, дрвосечачи, пастири, отворајќи ја на тој начин вратата нареалистичнотосликарство.
На границата помеѓу романтичарскиот и реалистичниот стил во сликарството стои и една од најголемите сликарски, графичарски и вајарски личности од XIX век -Оноре Домије(1808-1879), кој посебно се истакнал со сатиричкиот пристап на граѓанското општество на своето време и со политичките карикатури.
Во музичката уметност, романтичарските тенденции се слични како и во останатите уметности: тежнеење за потополна слобода во изразот и мислата. Темелна одлика на романтичарската музика инсистирањето на непосредност на музичкиот израз, разноликоста на музичката форма, нагласената мелодиозност и обоеноста на музичката фраза. Творците од тоа време најчесто ја наоѓаат инспирацијата за своите дела во творештвото на значајните книжевници (Ламартин, Иго, Бајрон, Гете, Шилер и други).
Најзначајни претставници на европскиот музички романтизам се германцитеФранц Шуберт(1797-1828), творец на соло песни, клавирски минијатури исимфонии, потоаКарл Марија фон Вебер(1786-1826), писателот на клавирски композиции и познататаопера"Виленикот стрелец" со тематика од народните легенди,Феликс Менделсон(1809-1847), автор на клавирски и оркестарски дела, а еден од најистакнатите еРоберт Шуман(1816-1856), автор на симфонискиетиди, како и на певливи сентименталистички соло песни.
ПољакотФредерик Шопен(1810-1849), кој голем дел од својот живот го минал во Париз, пишувал виртуозни композиции, пронаоѓајќи притоа нови форми на создавање.
Како автори на симфониски песни се истакналеХектор Берлиоз(1803-1869) иФранц Лист(1811-1886), кој бил и пијанист, и творец, и диригент: надоврзувајќи се на Берлиоз, тој уште повеќе ја усовршува симфониската музика. Од словенските творци треба да се споменеМихаил Иванович Глинка(1804-1857), кој во своите творби ја поврзувал руската и европската музичка традиција, а ги напишал и познатите опери "Руслан и Људмила", како и "Иван Сусањин" и чехотБеджих Сметана(1825-1884), автор на познатиот циклус од симфониски песни "Мојата татковина" и операта "Продадена невеста" со големо користење на мелодиката на народната песна. Во музичкото творештво на Русија, Глинка го следат познати имиња:Александар Порфирович Бородин(1833-1881) со операта "Кнезот Игор" и симфониските песни со содржина од народните преданија, потоаМодест Петрович Мусоргски(1839-1881), познат во целиот свет по операта "Борис Годунов" и "Сарачинскиот саем". СледатНиколај Римски Корсаков(1844-1908), писател на опери, од кои најпозната му е "Садко", со тематика од руската народна епска поезија, како иПетар Илич Чајковски(1840-1893), еден од најдобрите светски творци на симфониска музика и автор на познатата опера "Пиковата дама", напишана спрема Пушкин.
Ако се додадат кон тоа величествениот оперски опус наЏузепе Верди(1813-1901) - "Риголето", "Трубадурот", "Травијата", "Аида" и ништо помалку значајното оперско дело наРихард Вагнер(1813-1883) со оперите "Клетиот Холандез", "Танхарун", "Тристан и Изолда" и други, може да се рече дека целокупната музичка уметност во романтизмот дошла до таков замав да ни пред ни после оваа епоха немало толку значајни творци и уметнички остварувања во музичките жанрови.
Театарскиот живот за времето на романтизмот во европски граници е најважен воГерманија,АвстријаиФранција. Во Германија, отпорот противкласицизмотсе чувствувало уште во движењето на младите,Sturm und drang-Бура и натисок. Припадниците на ова движење барале ослободување од традиционалнатадраматургија(посебно античката), како и непризнавање на какви било школи и поетика.
ПокрајФридрих Шилер, претходникот на романтизмот чие дело влегло и во неговите граници, најцеловитиот романтичарски германски драмски писател еФридрих Хебел(1813-1863), автор на граѓански трагедии, историски и митолошки теми („Нибелунзите“ од1862). Во Австрија, каде во познатиотвиенскиБург-театарсе појавил жанрот на народната драма, покрајФранц Грилпарзер(1791-1872), најзначајно е името наЈохан Нестрој(1801-1862).
Романтизмот во француската драматургија е најавен со познатиот предговор на драмата „Кромвел“ од1827наВиктор Иго, во кој тој се залага за романтичарски тип натеатар; најпозната во таа смисла е неговата лирска драма „Хернани“ од1830година.Александар Дима(1803-1870) е творец на популарна драма, како и трагедии со историски теми, а Алфред де Мисе е под силно влијание наШекспироватадраматургија. Во жанровска смисла, во тоа време преовладуваат историската драма, комедија имелодрама, а заедничко име на таа драматургија е либерално-граѓанска негација на класицистичките конвенции.