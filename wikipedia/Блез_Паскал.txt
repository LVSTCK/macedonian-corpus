Блез Паскал(француски:Blaise Pascal;19 јуни1623-19 август1662) —францускиматематичар,физичар, пронаоѓач,филозофи писател католик. Бил чудо од дете и покажувал натпросечни способности. Го образувал неговиот татко кој бил собирач на данок во Руан. Со својата генијалност во раните години ги вчудовидeл и најголемите научници во тоа време. Дал значајни придонеси за конструкцијата на механичките пресметувачи и за науката за флуидите.
Пред сè бил математичар. Помогнал да се создадат две нови полиња за истражување. На возраст од само шеснаесет години го напишал неговото прво дело за конусните пресеци со што се смета за еден од основоположниците напроективната геометрија. Заедно соПјер д'Фермáод1654работел на полето натеоријата на веројатност, со што извршиле огромно влијание врз развојот на модернатаекономијаи социјалните науки.
Како и неговиот современикРене Декартработел и во применетите науки. Често пишувал во одбрана нанаучниот методи добил неколку контроверзни резултати. Во 1642 година, уште како тинејџер започнал со конструкција на математичкипресметувачи (калкулатори). После три години напор и 50 прототипа[1]измислилмеханички калкулатор.[2][3]Тој направил 20 вакви машини (наречениПаскалини) во следните десет години.[4]Со тоа се смета како еден од првите двајца пронаоѓачи на механичките пресметувачи. Напишал многу студии за флуидите и ги разјаснил концептите запритисокивакуум,обопштувајќи ја работата наЕвангелиста Торичели.
Во 1646, заедно со сестра му Жаклина се приклучиле на едно верско движење во рамки накатолицизмотпознато какоЈансенизам.[5]Татко му починал во 1651 год. После едно своемистичноискуство, при крајот на 1654 година, ги напуштил математиката и физиката и се посветил на пишување во областа нафилозофијатаитеологијата. Неговите две најпознати дела „Провинциски писма“ и „Мисли“ датираат од овој период. Првото е поставено насреде конфликтот помеѓу Јансенистите и Језуитите. Во второто се содржи опкладата на Паскал, во оригиналот „Дискусија за машината“, фидеистички пробабилистички аргумент за постоењето на Господ.
Таа година напишал и важен трактат за аритметичкиот (Паскаловиот) триаголник. Меѓу 1658 и 1659 година пишувал труд зациклоидатаи нејзината примена во пресметувањето на волуменот на цврстите тела.
Во текот на целиот негов краток живот Паскал имал нежноздравјеособено после неговата осумнаесетта година. Починал многу млад, само два месеца после неговиот 39-ти роденден.[6]
Паскал се родил во градот Клермон (денешенКлермон Феран), во регионотОверњ, покрајЦентралниот МасиввоФранција. Мајка си, Антоанета Бегон, ја изгубил на тригодишна возраст.[7]Татко муЕтјен Паскал(1588-1651) бил локален судија и член  наситното благородништво, кој исто така имал интерест за науката и математиката. Паскал имал две сестри: помладатаЖаклинаи постарата Жилберта.
Во 1631 година, кратко после смртта на неговата жена,[8]Етjен Паскал со своите деца се преселил воПариз. Етјен, кој никогаш не се преженил, одлучил сам да ги образува своите деца, затоа што сите имале натпросечна интелегинеција, а особено Паскал. Младиот Паскал покажувал голем интерес за науката и математиката. Еден ден, Етјен го видел Паскал (кој тогаш имал 12 години) како пишува независен доказ за збирот на аглите одтриаголникот. Оттогаш на момчето му било дозволено да го чита Евклид и, што е најважно, му било дозволено да присуствува на еден од најголемите собири за математичари и научници во Европа. Според кажувањето на неговата сестра Жилберта, малиот Блез самостојно извел дури 32 Евклидови постулати, повлекувајќи со јаглен геометриски фигури на подот додека си играл.[9]
Интерес кај Паскал во тој период побудила работата на Дезарг наконусните пресеци. Следејќи ја Дезарговата мисла, шеснаесетгодишниот Паскал успеал да докаже со еден кус трактат кој бил наречен "Мистичен хексаграм",Есеј за конусите((француски)"Essai pour les coniques") и своето прво посериозно дело од областа на математиката му го испратил наотецот Марсенво Париз; тоа тврдење денес е познато под иметоПаскалова теорема. Во него се тврди дека ако шестаголник е впишан во кружница (или коник) тогаш трите пресеци на паровите спротивни страни лежат на една права (наречена Паскалова права).
Во Франција во тоа време позициите можеле да се купуваат и да се продаваат. Во 1631 г. Етјен ја продал својата позиција како втор претседател наСудот за помош(Cour des Aides) за 65,665ливри.[10]Парите биле инвестирани за тој и неговите деца да живеат, ако не луксузен, тогаш комфорен живот и за да му овозможи на Паскал и семејството да живеат во Париз. Сепак, заради желбата да ја продолжиТриесетгодишна војна, кардиналот Ришелје ја обезвреднил францускатавалутаи имотот на семејството Паскал се намалил од скоро 66000 ливри на помалку од 7300 ливри. Така, Етјен, како и многу други, поради своето противење на даночната политика накардиналот Ришелје, бил принуден да го напушти Париз. Своите три деца ги оставил под грижа на нивната сосетка Мадам Сенкто, која била мошне убава, но со озлогласено минато. Таа држела еден од најпознатите интелектуални салони во Франција. Жаклина извршувајќи влијание кај Ришелје успеала во намерата Етјен да биде помилуван. Со текот на времето Етјен се смирил со кардиналот, а во 1639 бил назначен за комесар на кралот за даноци во градотРуан- град чија даночна евиденција, поради востанијата, била во голем хаос.
Во 1642 година, во обид да му ги олесни бескрајните исцрпувачки пресметки на даноците кои ги правел неговиот татко, Паскал, на деветнаесет години, направил механички калкулатор кој можел да собира и одзема. Оваа направа била нареченаПаскалов сметач, односно Паскалин. Во делот Уметности и Занаети воЛуврво Париз и во музејотЦвингервоДрезден,Германијаизложени се два од неговите оригинални механички сметачи. Иако овие машини се  претходници накомпјутерите, калкулаторот на Паскал не успеал да доживее голем комерцијален успех. Поради тоа што бил исклучително скап,Паскалинотбил нешто повеќе од играчка, и на некој начин, статусен симбол за најбогатите во Франција и низ Европа. Сепак, Паскал продолжил да прави подобрувања на неговиот дизајн во тек на следната деценија и направил вкупно дваесет такви машини.
Томас Стерн Елиотго опишува Паскал во тој период на животот како „монденски човек меѓу аскетите и аскета меѓу светските луѓе“. Стилот на аскетски живот потекнувал од неговата вера и од она што било нормално и природно за некој човек кој страдал од болки. Во последните години измачуван од лошото здравје, тој ги отфрлал советите на лекарите велејќи: „Болеста е природна состојба на оној што е христијанин.“
Во1659 година, Паскал се разболел посериозно.
Луј XIVго забранил јансенистичкото движење од Порт-Ројал во1661 година. Како одговор, Паскал го напишал едно од неговите последни дела,Écrit sur la signature du formulaire, каде им предлага на јансенистите да не го потпишуваат. Подоцна во текот на истата година, сестра муЖаклинапочинала, што го натерало Паскал да престане да полемизира во врска со јансенизмот.
Благодарение на неговите познавања похидростатика, тој учествувал во сушењето на мочуриштата во Поату, на барање на војводата де Роанез со кого ја застапувал идејата за конкретна акција: првата линија за „јавен транспорт“, за патниците во Париз со „кочии за петсола“ опремени со повеќе седишта.
Во1662 година, болеста на Паскал станала пожестока. Свесен за фактот дека мали му се шансите да преживее, размислувал да најде болница за неизлечиви болести. ВоПариз, на 17 август 1662 година, Паскал добил конвулзии, а утрото на 19 август починал. Неговите последни зборови биле „Бог никогаш да не ме напушти“. Бил закопан во цркватаСент-Етјен-де-Мон.
Аутопсијата после неговата смрт открила дека тој имал тешки абдоминални и стомачни проблеми, како и оштетувања на мозокот. И покрај таа аутопсија, точната причина за неговото нарушено здравје не е позната.
Имало шпекулации во врска со туберкулоза или рак на желудникот или комбинација на двете. За главоболките на Паскал се смета дека причина се оштетувањата во мозокот. Професори од Медицинскиот факултет во Руан, во 70-тите години на XX век воспоставиле дијагноза на „хронична бубрежна инсуфициенција“, а мозочните оштетувања според нив биле резултат на тромбоза.  Според нив, Паскал бил болен од  „некоја генетска болест… [чии] клинички слики се во доменот на ангиопластичните вродени дистрофии“[11].
Паскал извршил големо влијание врзматематиката. Неговиот „Трактат за аритметичкиот триаголник“ (Traité du triangle arithmétique) од 1653 година опишал табеларно претставување набиномните коефициентии тој денес се нарекуваПаскалов триаголник.Триаголникот, исто така, може да биде претставен и со табела:
Тој ги дефинирал броевите во триаголникот прекурекурзија:Бројотво (m+1)-та редица и (n+1)-та колона се означува соtm,n{\displaystyle t_{m,n}}. Важи
tm,n=tm−1,n+tm,n−1{\displaystyle t_{m,n}=t_{m-1,n}+t_{m,n-1}}, заm=0,1,…{\displaystyle m=0,1,\ldots }иn=0,1,…{\displaystyle n=0,1,\ldots }Крајните услови сеtm,−1=0{\displaystyle t_{m,-1}=0},t−1,n=0{\displaystyle t_{-1,n}=0}заm=1,2,3,…{\displaystyle m=1,2,3,\ldots }иn=1,2,3,…{\displaystyle n=1,2,3,\ldots },t00=1{\displaystyle t_{00}=1}.  Паскал завршува со доказот,
Во 1654 година, поттикнат од пријател заинтересиран за проблеми со коцкањето, тој се допишувал соПјер де Фермаво врска со таа тема и од таа соработка се изродила математичката теорија наверојатноста. Пријателот билШевалје де Мере, а специфичниот проблем бил за тоа да се определи колкава е веројатноста за победа, ако два играча кои сакаат играта да ја завршат порано и, согласно тековните околности на играта, сакаат да го поделат влогот подеднакво. Од таа дискусија бил воведен поимоточекувана вредност, а Паскал подоцна (во делотоМисли) го користел аргументот на веројатноста,Паскаловиот облог, за да го оправда верувањето воБоги во доблесниот живот. Работата на Ферма и Паскал во пресметувањата на веројатноста била подлога заЛајбницоватаформулација заинфинитезимално сметање.[12]
По религиозното искуство во 1654 година, Паскал во голема мера се откажал од работата на полето на математиката.
Најголемиот придонес на Паскал зафилозофијата на математикатабило  делото „За геометрискиот дух“ (De l’Esprit géométrique), првобитно напишано како предговор на учебникот „Елементи на геометријата“ за славните Мали училишта од Порт Ројал, на барање на Арнолд. Ова дело било објавено еден век по неговатасмрт. Паскал во него ги истражувал можностите за откривање навистината, тврдејќи дека идеален метод за тоа би било врз основа наисказичијавистинитосте претходно воспоставена. Сепак, тој тврдел дека тоа е невозможно бидејќи едни вистини требало да се потпираат на други вистини, а најпрвите вистини е невозможно да се достигнат. Од оваа гледна точка, Паскал тврдел дека постапката користена вогеометријатасопринципипокажани, но не и докажани со други искази кои би можеле да се развијат од нив, е најсовршена за тоа.
Во делото „За геометрискиот ум и за вештината на убедувањето“ (De l’Esprit géométrique et de l’Art de persuader), Паскал уште повеќе го проучувал аксиоматскиот метод вогеометријата, особено прашањето за тоа како народот може да се убеди преку аксиоми кои ќе бидат основа на која потоа ќе се донесуваат заклучоци. Паскал се согласувал соМонтењдека е невозможно со човечки методи да се постигне сигурност во однос на овие аксиоми и на заклучоците. Тој верувал дека овие принципи можат да се сфатат само соинтуиција, а со тоа и дека во потрага по вистината човек мора да верува воБог.
Во делото „За геометрискиот ум и за вештината на убедувањето“, Паскал вели дека математиката се темели најпрво на евидентните принципи познати преку интуицијата (за жал, исто како наДекарт, и на Паскал не му бил познат зборот интуиција и истиот го заменува со: срце, чувство илиинстинкт). Залудно би било да се сака да се докажат овие евидентни принципи со користење на помалку евидентни тврдења. Но, математиката, исто така се темели и на конвенционални, неевидентни, недокажани принципи, кои штом еднаш ќе се прифатат, ја имаат истата сила како и оние претходните (што им ја отворило вратата нанеевклидовите геометрии)
Во истото дело, Паскал ја развил и теорија надефиницијата. Тој разликува два вида дефиниции: дефиниции со конвенционални термини дефинирани од авторот и дефиниции вклучени во јазикот и разбирливи за сите, бидејќи тие природно го опишуваат тоа на што се повикуваат. Вторите се одлика на филозофијата на суштината (есенцијализам). Паскал тврди дека само првиот вид дефиниции се важни за науката и за математиката, сметајќи дека овие области би требало да ја усвојатфилозофијатанаформализмот, како што било формулирано одДекарт.
Блез Паскал го реализирал познатиот експеримент со течности (Expérience des liquides), со кој покажал дека постои „атмосферски притисок“. Во тоа време (кога науката сè уште била мошне поврзана со сколастиката и соЦрквата) повеќето научници мислеле дека некаква невидлива материја ја исполнува празнината во природата, но дека тоа не е празен простор. Припоплавитекои се случиле воИталијаи воХоландијаводата била испумпувана од поплавените подрачја со огромни пумпи изработени за таа прилика. Кога водата ќе навлезела во цевката на пумпите застанувала точно на височина од 10,33 метри и тоа на различни места. Таа појава ги чудела и луѓето од Црквата. ВоКлермонБлез Паскал работел на трактат замеханиката на флуиди. Тој во таа прилика ја искажал својатахипотезадека некој видатмосферски притисокја спречувалводатада се искачи погоре во пумпите и дека празниот простор (вакуум) го зафаќа горниот дел на цевките.  Се судрил со други мислења, особено со оние на луѓето од Црквата кои тврделе дека празен простор не постои. Тие се обидувале да докажат дека Паскал греши, но не успеале во намерата.
Во1646 годинаБлез Паскал, заедно со татко му, воРуанги повторил експериментите наТоричелиза вакуумот. Му испратил една расправа на својот пријателШани(кралски амбасадор воШведска). Во1647 година, Паскал ги објавил своитеНови експерименти околу вакуумот(во оригинал:Expériences nouvelles touchant le vide) и еден предговор за еденТрактат за вакуумот(во оригинал:Traité du Vide) (Поврзано(француски)Vide dans le vide;(германски)Leere in der Leere (на македонски: Вакуум во вакуум)), каде детално ги искажал основните правила кои опишуваат на кој степен различните течности би можеле да се држат со воздушен притисок. Исто така, ги навел и причините зошто вакуумот реално се наоѓа над цевката со течност вобарометарската цевка. Тогаш добил идеја за еден експеримент кој ќе го реализира на 19 септември 1648: атмосферскиот притисок би требало да е различен во градот (во случајот,Клермон) од оној горе на најблиската планина,  (во случајотПиј де Дом). Паскал го извел овој експеримент, а притоа го следеле и свештеници и научници и потоа го објавил под насловотГолемиот експеримент за рамнотежата на течностите(во оригинал:Récit de la grande expérience de l’équilibre des liqueurs).
Оваа истражувачка работа завршила во1651со еденТрактат за вакуумот(во оригинал:Traité du vide) од кој се познати само фрагменти бидејќи бил скратен од страна на самиот Паскал, сведувајќи го на два трактата„За рамнотежата на течностите“ (de l’Équilibre des liqueurs) и„За тежината на воздухот“ (de la Pesanteur de l’air).  Во септември таа година починал татко му.
Работата на Паскал во проучувањето на течностите  (хидродинамикаихидростатика) се заснова врз принципите на хидраучичните флуиди. Тој го измислил принципот нахидраучична преса(во тоа време наречен  „принцип на воден сад“, каде се користи хидрауличниот притисок за да се зголеми силата) иинкејцијата. Во однос на критичарите кои ја поддржувале идејата дека некаква невидлива материја постои во вакуумот на Паскал, Паскал наЕтјен Ноел, еден од главните основоположници на научниот метод во 17 век, му го одговорил следново:
„...За да се покаже дека некоја хипотеза е издржана не е доволно само сите феномени да ја следат; туку, ако таа води до нешто спротивно на барем еден од тие феномени, тоа е доволно да се утврди дека таа е погрешна. “
Неговото инсистирање дека постои вакуум го довело во конфликт со бројни еминентни научници, вклучително и соДекарт.
Од биографски аспект две влијанија биле битни во однос на ова прашање:јансенизмоти болеста. Таткото на Паскал на своите деца им овозможил христијанско образование преку нивната гувернанта Луиза Делфо. Тоа може и да се согледа преку читањето на поемите на сестрата на Паскал, Жаклина.
Во1646, Етјен Паскал, си го скршил колкот паѓајќи на некоја голомразица и бил лекуван од страна на двајцајансенистичкилекари, ученици наЖан Дивержие де Оран(опат во Сен-Сиран) којшто го вовелјансенизмотво Франција. Блез имал чести разговори со нив во текот на тримесечниот период додека тие го лекувале татко му. Тие го снабдувале со јансенистичка литература и тој посебно бил восхитен од делотоРасправа за реформата на внатрешниот човек(Discours de la réformation de l'homme intérieur) напишано одКорнелиј Жансенво 1628, и својот восхит им го пренел и на најблиските. Некои тврдат дека тоа е моментот на неговото „прво преобраќање“.
После осумнаесеттата година се разболел од нервна болест од која прекумерно страдал. Во1647, добил напад на парализа и морал да се движи со помош на патерици. Имал јаки главоболки, болки во стомакот, рацете и нозете постојано му биле студени поради слабата циркулација која за да ја подобри и да си ги затопли нозете, морал да носи чорапи потопени во ракија. Заради лекување отишол воПаризсо сестра муЖаклина. Здравјето му се подобрило, но нервниот систем му бил трајно оштетен. Оттогаш станал жртва на една длабокахипохондрија, која влијаела врз неговиот карактер и филозофија. Станал раздразлив, добивал напади на бес и многу ретко се смеел.
Паскал се оттргнал од својот прв религиозен ангажман и неколку години го живеел, како што тој вели, својот „монденски период“ (1648-1654). Тогаш целосно бил обземен со работата врзвакуумот, следејќи ги трудовите наТоричели. Од1646до1654, правел огромен број експерименти со секаков вид инструменти. Едниот од нив во1648му овозможил да го потврди постоењето на вакуумот и наатмосферски притисоки да ја воспостави теоријата на течностите.
Неговиот татко починал во1651и Паскал станал наследник на неговиот имот и оној на сестра му Жаклина. На 4 јануари 1651 и покрај противењето на нејзиниот брат, Жаклина се закалуѓерила во Порт-Ројал во Париз со што ги изгубила своите граѓански права и имот. Тоа кај него довело до депресија. Лекарите го советувале да се ожени, но тој се противел на таа идеја. Во септември 1652 отишол во Клермон каде по средбите со својот другар од детството Блез Шардон кој бил верник, повторно се повлекол во религијата. Набрзо потоа повторно живеел монденски, уживајќи во своето богатство, во жени и во коцкање (што му ја дало идејата за теоријата наверојатноста).Жаклинаго прекорувала и го молела да ги смени навиките и животот. При крајот на1654, со кочија доживеал несреќа намостот Нејии исплашен при средбата со смртта, се онесвестил и западнал во кома. Откако се освестил, петнаесет дена подоцна, на 23 септември 1654, имал интензивна религиозна визија која си ја запишал на куса белешка што содржела текстови од Библијата која си ја пришил на палтото и секогаш ја носел со себе; некој од слугите случајно истата на открил после неговата смрт.
Кога му се вратила вербата во Бог, Паскал престојувал во постариот од двата манастира наПорт Ројалво 1655 и во текот на следните четири години редовно патувал на таа релација. После тоа, веднаш почнал да го пишува делотоПровинциски писма, неговото најголемо дело за религијата. Паскал учествувал и вопреведувањетонаБиблијатанафранцуски.
Според Паскал, во човечкото срце нема вродена благородност, туку меѓу луѓето има само физичка страст и суета; немаљубов, туку користољубие; а нема ни чисто милосрдие, туку сè е однапред пресметано; исто така, сите луѓе инстинктивно се мразат.[13]
Во чест на неговите придонеси во науката, иметоПаскале дадено наSI мерната единица за притисок, напрограмскиот јазик - Паскал, и наПаскалов закон(важен принцип во хидростатиката), а воедно, како што беа споменати погоре, на Паскаловиот триаголник и опклада. Паскаловиот развој на теоријата на веројатноста бил значаен придонес и извршило големо влијание во математиката. Првенствено аплицирана накоцкањетои опкладите, денес оваа теорија е крајно значајна воекономијата[14]
Во литературата, Паскал е еден од позначајните автори на францускиот класичен период и денес се чита како еден од најголемите мајстори на француската проза. Неговата употреба на сатирата подоцна влијаела на полемистите. Содржината на неговата книжевна работа најдобро се памети по неговото силно противење нарационализмотнаРене Декарт. Германскиот филозофФридрих Ничевели дека „не само што го чита Паскал, туку го сака“.[15]Од друга страна, во првата глава од своето дело „Микромегас“, за ДекартВолтерпишува дека „подоцна станалматематичарсо просечна вредност и многу лошметафизичар.“.[16]
Во Франција, престижната годишна награда „Блез Паскал“ им се доделува на заслужните научници.[17]Еден од универзитетите воКлермон Феран (Clermont-Ferrand), Франција –Универзитетот Блез Паскал (Université Blaise Pascal)– е именуван според него. ВоУниверзитетот во Ватерлу (University of Waterloo), воОнтарио (Ontario), Канада, се одржува годишен натпревар по математика кој е именуван во негова чест.[18]
Роберто Роселинибил режисер на филмот (насловенБлез Паскал) кој првично се давал на италијанската телевизија во 1971 година. Исто така, Паскал е предмет на интерес и на првата едиција на документарните филмови на ВBC 2 од 1984 година,Море од верба(во оригинален наслов:Sea of Faith), презентирани одДон Кјупит.
Тешко е да се определи точната хронологија на делата на Паскал бидејќи бројни текстови немаат дата или пак биле објавени долго време откако биле напишани. Некои биле спознати дури и после еден век од смртта на Паскал, а други постојат на индиректен начин или само во фрагменти (белешките на Лајбниц или, на пример, коресподенцијата)