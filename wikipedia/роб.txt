Ропство— краен облик на искористување на луѓето од други луѓе.Роботе правно изедначен со предмет. Ропство има уште вопрвобитното општество, постои востариотисредниот век, но и воновиот век(на пример, плантажно ропство воСАД).
Човекот кој се наоѓа во ропство се нарекувароб, а женската варијанта еробинка.
Традиционалното ропство подразбира луѓето да се третираат како предмет за купопродажба, односно каколичен имотна оној што ги поседува. Иако овој вид бил доминантен во многу општества во минатото, ваквата форма на ропство е денес забранета од правните системи на било која меѓународно призната влада.[1]
Должничко ропство е една форма на неслободна работа, при што човекот самиот се става како залог поради отплата на заем или кредит.[2]Услугите потребни за отплаќање на долгот и нивното траење може да се недефинирани,[2]а ваквиот тип на ропство може да се пренесе од генерација на генерација. Ова е најраспространета форма на ропство во денешно време, а најзастапено е воЈужна Азија.[3]
Принудна работа или неслободна работа е форма на ропство каде лицето е принудено да работи против своја волја, под закана или поради друг вид на казна. Со ваквата дефиниција се опфатени и оние институции кои се уредени со закон, како што се регрутирање на војници и казнена работа.
Трговијата со луѓе најчесто ги опфаќа жените и децата кои се приморани напроституција, а ова е најбрзорастечка форма на присилна работа денес. Земјите какоТајланд,Камбоџа,Индија,БразилиМексикосе идентификувани како жаришта на комерцијална сексуална експлоатација на деца и жени.[4]
Принудниот брак може да се смета за форма на ропство.[5][6][7][8]Брак склучен со девојка која е киднапирана и против нејзина волја постои денес во некои земји. ВоЕтиопијанационалниот просек на бракови со киднапирани девојки е 69%.[9]Брак со малолетници се смета за форма на современо ропство.[10]
Најраниот извор во кој се споменува ропството еХамурабиевиот законик(Месопотамија, око 1760 г. п.н.е.) од кој се гледа дека во тоа време ропството било широко распространето и прифатено. Во Законикот се вели дека ќе биде казнет со смрт секој што ќе помогне на роб да избега или ќе му даде засолниште на избеган роб.[11]Библијатаго споменува ропството како воспоставена институција.[12]
Историјата на земјитеМесопотамија,Египет,Израел,Стара Грција,Стар Рим,Персија,Кина, како и цивилизациите наМаите,Ацтеките, наСумери наИндијаизобилуваат со робови поврзани со војните. Воените заробеници најчесто завршувале како робови на имотите на победниците. Кон робовите секаде се постапувало свирепо но не претерано, бидејќи бробовите биле „скапоцени“.
ВоСтар Египетнемало многу робови, земјата ја обработувале слободните селани, апирамидитеги граделе слободни работници. Сите робови биле сопственост нафараонитеи не биле продавани на останатите граѓани.
ВоСтар Римоколу 15% до 20% од населението биле робови, а до 2 век кога биле донесени закони за заштита на робовите, робовласникот можел неказнето да убие свој роб. Поради високата цена на робовите, сепак ова ретко се случувало. Позицијата на робот зависела од работата за која бил наменет, па робовите кои служеле во домовите на своите господари биле во подобра позиција од оние кои работеле како земјоделци.
Во древна Кина поимотните семејства имале робови, а на дворот на кинеските цареви имало и повеќе од илјада робови.
Робовите воВизантијачесто биле кастрирани.[13]ВоЦариградречиси една петтина од жителите биле робови, а градот во 15 век бил голем центар за продажба на робови.[14]
Арапитесобирале робови по пристаништата наИсточна Африка. Проценетиот број на Африканци кои биле одведени како робови на овој начин се проценува на 11 до 17 милиони од650до1900година, додека бројот на робови кои Европејците ги однеле во Америка е околу 11-12 милиони од 1500 до 1860-те години.[15]
Во Отоманското Царство, постоеле машки робови кои биле кастрирани,евнуси, кои служеле како чувари нахаремот. Робинките пак, биле носени во харемот, и служеле како средство за забава на султанот. Елитните трупи на турската војска билејаничарии речиси сите биле однесени како деца и по потекло биле одБалканот.
Во текот на историјата, правени се низа обиди да се ослободат од ропство цели народи или некои групи. Во САД увозот на робови бил забранет во 1808 година, а нетрпеливоста меѓу робовладетелскиот југ и слободниот север е една од причините заАмериканската граѓанска војнаво 1861 година. Конвенцијата за ропството што ја организиралаЛигата на народитево 1926 година, донела пресврт. Членот 4 од Општата декларација на човекови права усвоена воООНво 1948 година, строго и експлицитно го забранува ропството. Францускиот закон од  2001 година го прогласил ропството за злосторство против човештвото.[16].
Здружението за борба против ропството (англиски:Anti-Slavery Society) тврди дека: „Иако повеќе не постои ниедна држава која правно го признава ропството, сепак укинувањето на ропството не значи дека го нема.“ Постојат милиони луѓе ширум светот кои живеат и работат во услови слични на ропство. Според проценките на меѓународните организации, во 2005 година имало околу 12,3 милиони случаи на принудна работа во светот.
Фондацијата „Чекори слободно“ објавила извештај во 2018 година дека ропството во богатите западни земји го има многу повеќе отколку што било познато, а посебно воСАДиВелика Британија, кои имаат 403.000 или еден на 800 луѓе во САД и 136.000 робови во ВБ.[17]Оваа Фондација го дефинира современото ропство како „ситуација на експлоатирање која човекот не може да ја одбие или да ја прекине поради закана, насилство, принуда, злоупотреба на моќ или измама.“[18]
Трговија со луѓее вид на современо ропство,[19]при што жртвите се регрутираат преку нудење на лажно работно место, лажен брак и слично, или се продадени од семејството. Некои од жртвите се со измама доведени до долг, или пак се контролирани со употреба на дрога.[20]Во извештај од 2006 година, се вели дека годишно околу 800.000 луѓе се пренесени преку границите со измама. Околу 80 проценти од нив се жени и девојки, а 50 проценти се малолетни, се вели во извештајот на американскиот Стејт Департмент од 2008 година.[21]Иако голем дел од нив се принудени на проституција, сепак некои од жртвите се приморани да работат физичка работа.[22]