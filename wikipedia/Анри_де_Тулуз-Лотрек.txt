Анри де Тулуз-Лотрек(Париз,24 ноември1864-Париз,9 септември1901) — францускисликар, голем мајстор налитографијатачии омилени мотиви беа личности и настани од ноќниот живот воПариз. Анри де Тулуз-Лотрек се има ограничено, речиси исклучително, на сцени од ноќниот живот наМонмартрво Париз. Ликовите се насликани без ни малку сентименталност, сугестивни, но без иронија и со остра карактеризација на ликовите. Неговите дела имаат висока уметничка вредност и претставуваат незаменлив општествен документ.
Анри Мари Ремон де Тулуз-Лотрек Монфа (на француски: 'Henri de Toulouse-Lautrec' е роден воАлби, Тарн (француски регион). Потекнува од старо аристократско семејство, со многу уважени предци кои во минатото се здружиле  и со самите кралеви. Бил син на грофот Алфонсо и грофицата Аделе де Тулуз-Лотрек. Анри  бил нивното прво дете. Имал и помлад брат Ришан роден во 1867 но  истиот починал уште следната година. Неговите родители биле блиски роднини, точно неговата мајка се омажила за братучедот, со намера да ја сочувааат што „почиста“ аристократската крв, но и семејното богатство да остане внатре во семејството. Во тоа време уште не се знале последиците од спојување на луѓето во блискиот семеен круг, така  да Анри за последица уште од мал имал генетска мана.
Од  своите 14 години, Анри (кој оттогаш веќе боледувал од грозница, од која неуспешно го лечеле со години, водејќи го по разни лекари) ја повредува својата лева нога, а година после тоа на 15 години,ја крши и својата десна нога. Заради генетската мана неговите коски неправилно зараснуваат и неговите нозе престануваат да растат. Тој созрева и добива тело на возрасен човек, но нозете засекогаш му остануваат мали и закржлавени како на мало момче, додека лицето после завршениот пубертет му се менува и добива дебела долна усна, малку поголем нос, а видот му слабее терајќи го до крајот на животот стално да носи очила. Неговата конечна висина е 1,5 м.
Тулуз-Лотрек цртал наМонмартр, познато место во Париз каде на времето се дружеле уметници, писатели и филозофи. Кога во близина било отворено кабаретоМулен Руж, Тулуз-Лотрек за потребите на истото насликал серија постери.  Оттогаш, за него имало почесно место во тоа кабаре каде бил најчест посетител, и каде ги изложувал своите цртежи.[1]
Нарекуван бил „душата наМонмартр“, каде живеел во тек на животот. Токму во Париз Тулуз-Лотрек се сретнал со многу познати личности од неговото време, какофранцуски, така и странски. Во 1884 године му насликал портрет наВиктор Иго. Имал чест да се запознае соОскар Вајлдкојшто во тек на неговиот прогон дошол воПариз, па дури и да го наслика неговиот портрет.
Тулуз-Лотрек минувал многу време по борделите, понекогаш и со седмици, и за тоа време ги сликал проститутките во тек на нивното слободно време, тоалета и сл.  Негов најомилен модел е црвенокосата проститутка наречена Црвената Роза од која се заразил одсифилис.
Давал часови по цртање наСузан Валадон, една од неговите модели (а веројатно и негова љубовница).  
Умрел од компликации поради алкохолизмот и сифилисот во семејната вила воМалроме, околу три месеци пред неговиот 37ми роденден.  закопан е воВердле,Жиронда, на неколку километри од Малромеовиот замок, каде Што и починал.
Последните зборови на Тулуз-Лотрек биле: „Стара будала!“ (Le vieux con!)[2]
Изумот на коктелотЗемјотрес, кој се прави со половина дозаапсинти половина дозакоњакму се припишува на Тулуз-Лотрек.[3]
Поради изгледот Анри не успевал успешно да учествува во општествениот живот и затоа целосно се свртел кон уметноста. Станал мошне значаенпостимпресионистичкисликар,Арт нувоилустратор, илитограф, со своето сликарство оставајќи неизбришлив документ забоемскиотживот во Париз на крајот на19 век. Кон средината на1890-тата, Тулуз-Лотрек работел и илустрации за хумористичниот часопис,Ле рир.
Дегаврз него извршил големо влијание, а во1893. лично го пофалил: „Лотрек, се гледа дека сте мајстор на својот занает“, што за Лотрек значело голема почит од причина што Дега ретко давал пофалби и честопати ги одвраќал младите сликари кажувајќи ја реченицата: „Во Париз сите сликаат а никој не купува слики“.
Лотрек не бил импресионист.Импресиониститеимале влијание на него но неговиот стил е со понагласени бои. Врз него како и врз други сликари на тоа време влијание вршеле и јапанските естампи (влијание на линијата и на контурите) а тоа најдобро се забележува на неговите литографски трудови и на плакатите што ги изработувал за кабареата и театрите.
Во тек на својата кариера, која траела помалку од 20 години, Тулуз-Лотрек создал 737 платна, 275 акварели, 363 графики, 5,084 цртежи, нешто керамика, и огромен број на непознати, изгубени дела.[4]Тулуз-Лотрек заедно соСезан,Ван Гог,иГогене еден од најголемите сликари наПостимпресионизмот. Во неговото сликарство тој прикажувал сцени од ноќниот живот наМонмартр, оставил портрети на свои современици, се интересирал за она што се наоѓа “зад кулисите“ а сликал и сцени на луѓе во нивното секојдневие или работна средина. Неговиот сликарски израз е високо линеарен и ги истакнува контурите. Честопати ја поставувал бојата со тенка четка, давајќи го саканиот облик и оставајќи да се гледа белата позадина на сликата.
По смртта на Тулуз-Лотрек, неговата мајка,грофицатаАдела Тулуз-Лотрек, и Морис Жојан, трговец со уметнички слики, ја промовирале неговата уметност. Мајка му придонела со фонд за изградба намузеј на ЛотреквоАлби, неговото родно место, за да ја „здоми“ неговата уметност. На аукција во 2005 година, во аукциската куќаКристисбил поставен рекорд, кога сликата „Перачката“ била продадена за 22,4 милионидолари.[5]
За Тулуз-Лотрек има снимено и биографски филмови:
Една песна на американскатахард-коргрупаThe New Bomb Turksод 1993 година носи наслов „Роден Тулуз-Лотрек“ (Born Toulouse-Lautrec).[7]
На шега, сакал да каже: « Ќе пијам млеко кога кравите ќе пасат грозје. »