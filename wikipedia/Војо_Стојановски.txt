Војо Стојановски
Војо Стојановски (2 февруари 1949, Букојчани, Кичевско[1] - 6 мај 2014[1]) — македонски музичар, автор и пеjaч на народна музика.
Животопис
[уреди | уреди извор]Војо Стојаноски бил во брак со новинарката Евица Камберова - Стојаноска, со која го имаат синот Дамјан (роден во 1996 година). Дамјан продолжил по стапките на татко му, запишувајќи се на Факултетот за музичка уметност на отсекот - соло пеење. Истовремено, и тој започнал музичка кариера: на фестивалот „Филиграни“ ја добил наградата за најдобар дебитант, а на „Гоце Фест“ ја освоил првата награда на публиката, за песната „Ај со господ напред“.[2]
По кратко боледување, Војо Стојановски починал на 6 мај 2014 година.[3]
Музичка кариера
[уреди | уреди извор]Во текот на својата кариера, Стојановски испеал поголем број хитови, од кои најпознати се: „Ти донесов млада невеста“, „Една мисла имаме“ и „Свадба голема“.[3] Автор на текстот на неговата најпозната песна "Ти донесов млада невеста" е: Ристо Краповски. По неговата смрт бил објавен компилацискиот албум (на два компакт диска) „Моја Македонијо“, кој содржи 19 песни што Стојаноски ги изведувал на фестивалот „Гоце Фест“. Издавањето на албумот било помогнато од Министерството за култура на Македонија.[2]
Во 1975 година, учествува на фестивал во Пробиштип, на кој освојува прво место со песната „Море абер дојде Ајше ле мори". Членовите на комисијата во кој биле познстиот гајдаџија Пеце Атанасовски, Јонче Христовски и Мате Грујовски, го убедувале Војо професионално да почне да се занимава со музика.
Најбргу потоа ги снимил првите песни за тогашната РТС, меѓу кој биле: „Стојане море Стојане", „Ако си се Севде научила", „Лудо се спрема на гурбет да оди", и „Се собрале комитите". По исистирање на продукцијата на РТС, војо ги снимил песните од неговиот крај „Денес сабота ми е", „Погинал Стојан загинал", „Коња водам Анѓе", „Зората се зазори".
Во наредната деценија Војо често настапува во дует со пеачите Мирко Митревски, Виданка Ѓорѓиевска и Блага Петреска.
Во овој период тој станува особено популарен меѓу македонската дијаспора со своите патриотски и печалбарски песни. Тоа му овозможува да замине за прв пат во Австралија во 1985 година. Неговото гостување предизвикало голем интерес кај напинците кој масовно ги посетувале неговите концерти.
Војо, за првпат учествува на Фолк Фест Валандово во 1986 година. Тој ги одбира текстивите што ги пее, а долго време има соработка со Радмила и Никола Митровиќ, кој ги пишуваат текстовите, музиката и арамжманот на песните „Свадба е голема", „Свадба румелиска„, „Среќна ти мајко слава". Потоа кога почнува да ги пее новите песни, Војо соработувал со: Борче Нечовски, Орце Зафировски и Огнен Неделковски.
Во 1992 година, учествува на фестивалот „Камбера" во Австралија, каде што со песната „Нема друга Македонија" го освои првото место. Војо сам ги пишувал текствовите на песните „До каде има сој македонски", „Дојде ден да се сплотиме", „Една мисла имаме". Една од неговите попознати песни „Суводолица" е напишана од неговиот колега Ванчо Тарабунов.
Во својата долгогодишна кариера Војо има реализирано 35 турнеи во Австралија, 20 во Америка и Канада и стотина пати бил во европските земји. Во осумдесеттите години од минатиот век снимил една плоча за „Југотон" од Загреб и четири касети за „Југодиск" од Белград. Во Белград ја снимил песната „Јас сум чисто Македонче".
Наводи
[уреди | уреди извор]- ↑ 1,0 1,1 „Почина Војо Стојановски“. Архивирано од изворникот на 2018-03-19. Посетено на 2014-05-07.
- ↑ 2,0 2,1 Соња Алексоска Неделковска, „Му подарив албум на Војо како благодарност за убавите денови“, Антена, број 868, 13.2.2015, стр. 4-5.
- ↑ 3,0 3,1 Наташа Спирова, „Филмаџиите жалат за Вилијамс, а музичарите - за Кокер“, Антена, број 862, 2.1.2015, стр. 12-13.