Рен(науч.Armoracia rusticana,syn.Cochlearia armoracia) — повеќегодишнорастениеод семејството назелките(Brassicaceae).
Ренот има дебел, месест и разгранеткорени исправеностебленцесо висина од 15 до 125 см и со бела или жолтобелабоја. Во горниот дел, стебленцето е разгрането, аглесто и празно. Приземнителистовисе со долги дршки, со издолженјајцевиденоблик, а на основата се срцевидни. Тие може да бидат долги и до еденметар. Листовите на стеблото се со кратки дршки или седечки, делени во резени или длабоко назабени. Цутовите се метличести, сложени од многубројни гроздови. Чашичните ливчиња се со обод со мембрана. Листовите на цветното венче се поставени накрсно, а тие се бели и широко јајцевидни. Плодот е обвиен со топчеста лушпа. Ренот цвета до мај до јули, а расте на влажни места. ВоМакедонијасе застапени два вида од овој род:Armoracia lapathifoliaе вид кој се одгледува воградините, додекаArmoracia Macrocarpaрасте воприродата.[3]
Споредстарогрчката митологија, во светилиштето воДелфи, пророчниците му рекле наАполондека ренот вреди онолкузлатоколку што тежи неговиот корен. Ренот го споменува иПлинијво делото „Историја на природата“, а воПомпеја, во еден мурал е пронајдена слика на рен. исто така, за корисните својства на ренот пишувалеЏорџ ВашингтониТомас Џеферсон.[3]
Свежиот корен на ренот се користи како додаток на јадењата, но и како составен дел на некои растителни препарати. Ренот се одгледува поради коренот, кој се вади во есен, а а може да се зачува и во текот на зимата, ако остане закопан. Доколку коренот не се извади на време, ренот може да стане инвазивно градинарско растение. Притоа, коренот кој не е изваден на време станува дрвенест и не е погоден за употреба во готвењето. Инаку, свежито корен содржи гликозидсинигрин,витамин Ц,минералиитн. Со помош надестилација, од ренот може да се добиеетерично масло. Разблажениот сок од рен се употребува за миење наустатаи нагрлото, зашто ги смирува воспаленијата. Исто така, изренданиот корен од рен се користи надворешно како средство за дразнење на кожата, зашто ја подобрува периферната циркулација, кајревматскиболки,невралгиии смрзнатини.[3]