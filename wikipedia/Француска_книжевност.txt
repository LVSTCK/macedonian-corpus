Француската книжевностго претставува развојот на книжевноста и создавањето на книжени дела на француски јазик. Нејзиниот развој може да се следи одXI векна територијата наФранцијапа сè до развојот воКанада,БелгијаиШвајцарија. Таа се развивала (и се развива) на територијата на денешнаФранција.
Според српскиот поетЈован Дучиќ,Французитесекогаш биле под туѓо влијание. Така, во времето наренесансата, француските поети биле под влијание налатинската книжевност, а Ронсаровата школа залудно се обидела да ја хеленизира француската книжевност. Подоцна, и во периодот наЛуј XIV, книжевноста била поблиска до латинизмот отколку до хеленизмот, а и поетите одXVIII векпродолжиле да ги имитираат латинските поети. Тоа продолжило до моментот кога како книжевни примери биле прифатениШекспириГете. Оттука, според Дучиќ, иако се генијални, Французите отсекогаш ги имитирале имитаторите.[1]
ОдVI векпотекнуваат некои меморијални песни за пејачи и некои песни нанароден јазик. Постојат и неколкухагиографииодIXиX веккои немаат некоја уметничка вредност, ноЖивотот на свети Алексијод XI век е вистинско книжевно дело.
Од XI век се развива и богата херојскапоезија, т.н.шансон де жест(фр. јазик:chansons de geste), како резултат на расположението и аспирациите на военотофеудалноопштество.Песна за Роланд(околу 1100 година), со околу 4.002 стихови во својот најстар ракопис, е најдобар пример за таа поезија, од која се сочувани околу милион стихови.
ОдXII век, покрај херојската поезија, за високото општество се создава и љубовнаталирикаиепика. Покрај некои романи со херои од античкиот свет (Александар III Македонски,Енеји други), во оваа епика спаѓаат итн.бретонски романиилироманите на Тркалезната маса, најнапред во стих, чии херои поаѓаат во авантури за да ја добијат наклоноста на некои дами. Главен претставник на таа куртоазна (дворска) литература еКретјен де Троа. РоманотТристан и Изолда, исто од ова време и напишан во оваа традиција опева различна, страствена љубов.
Со напредокот на граѓанскиот сталеж, особено воXIII век, се негуваат нови литературни родови: политичка и сатирична лирика, шеговити приказни во стих (т.н.fabliaux), приказни од животинското царство (на пример,Роман за лисецот), алегорични поеми (прочуениотРоман за ружата) и други. На импровизиранитетеатарскисцени се изведуваатлитургискидрами, а се појавуваат и дела со светска содржина, понекогаш изведувани со пеење и играње (какоИграта на Робен и МарионодАдам де ла Ал). Историографијата е застапена во делата со литературна вредност (одВилардуениЖолервил). ВоXIVиXVвек, по политичките и општествените потреси (промена на династиите, селски буни), големите епидемии на чума и пустошењето настогодишната војна, феудалното општество е во распаѓање, а литературната дејност опаѓа (притоа исчезнуваат многу стари дела). Меѓутоа, тие и тогаш покажувале виталност. Драмата станува омилениот литературен род и се збогатува со многубројнитемиракулии мистерии со религиозен дух, како и дела со светска содржина во кои преовладува комиката (моралитети,сотииилакрдии). Најпозната лакрдија еАдвокатот Патлен. Во лириката на XV век се истакнуваФрансоа Вијонсо својот прочуен спевЗаветување.
ОдXVI век, со зајакнувањето на кралската моќ, организирањето на државата, збогатувањето на граѓанскиот сталеж и со општиот културен и материјален напредок, во идејниот и литературниот живот на Франција настанува преобразба означена какоренесанса. Таа веќе настапила воИталија, по чиј пример се водат Франција и останатите земји одЗападна Европа. Во припремата и изведувањето на тие големи обнови, значајна улога играатхуманистите, кои, отфрлајќи гисредновековнитеметоди на коментирање, пристапиле кон директно и сестрано проучување наантичката литератураи мисла.
Во првата половина на XVI, поезијата сè уште не се ослободила од средновековните формули (Клеман Маро). Прозата целосно ги одразила огромните промени кои настапувале во тоа време.Франсоа Раблеповлекол силна разлика помеѓу старите сфаќања и новите стремежи во литературата, науката, религијата, моралот, воспитувањето и политиката.Жан Калвинсе одвоил од хуманистите, и иако бил црковен реформатор, остро ги напаѓа претставниците на новите идеи. Целосна преобразба на поезијата почнува да настапува дури од1549година, кога излеголманифестотна новата поетска школа „Плејади“, чиј најпознат претставник еПјер де Ронсар, еден од најголемите француски поети. Во втората половина на XVI век се јавува големиот уметник и моралистМишел де Монтењ, кој со својата богата и заводлива мисла значајно ќе влијае на идните книжевници.
На почетокот наXVII векнастапува нова фаза во развојот на француската книжевност во која постепено се формира нов стил, се изнесува ново сфаќање на книжевната постапка, се применува нова поетика, со еден збор, се формира новата книжевна школа позната какокласицизам. Францускиот класицизам претставува доктрина, збир на елементи кои создаваат нов систем на поими и квалитети кои се заеднички за француските автори од XVII век. Во прв ред, класицизмот е време на хиерархиска потчинетост, кога во сè и пред сè се бара ред. Притоа, во книжевноста се наметнале строго утврдени принципи кои поаѓале од сфаќањето дека уметноста не е ниту фантазија ниту забава, туку таа има дидактичка намена, т.е. треба да служи за поука и воспитување. Проблемите наморалотсо кои се занимавале писателите од XVII век ги одвеле во подробно анализирање на човечкатадушапри што наразумотму се дава централна улога во откривањето на човековиот карактер. Оттука, речиси целата книжевна постапка од ерата на класицизмот се сведува на анализата - драмската анализа на страстите кајПјер Корнеј,Жан РасиниМолиер, моралната анализа кајЛарошфукои Лабриер, религиозната анализа кај Босие иБлез Паскалитн. Речиси целата книжевност од ерата на класицизмот го проучувачовекот, кој се смета за единствен објект напоезијата, додека надворешниот свет е само рамка и декор. Притоа, тогашните писатели сметале дека способноста на разумот е универзална, така што се залагале да ја откријат универзалната вистина која важи за сите народи и за сите времиња. Поради таа универзалност, книжевноста од класицизмот се одликува со извесна здрвеност, изнасиленост и апстрактност. Тоа е псоледица на тогашното сфаќање дека постои универзалнаубавина, така што сите уметници се стремеле да го достигнат идеалот на совршенството.[2]Стремежот кон совршената убавина резултирала во примена на строги правила што се однесувале на формата на уметничкото дело. Тоа особено се однесувало на драмата каде важело правилото за трите единства (времето, местото и дејството), формулирано според погрешно сфатените поставки на поетиката наАристотел. Според некои историчари на книжевноста и книжевни критичари, ова правило претставува израз на сервилност и осиромашување на поетската инспирација, додека други сметаат дека тоа е одраз на стремежот кон дисциплина и хармонија, во контекст на потрагата по совршената убавина.[3]
Теоријатанакласицизмотбила формирана веќе кај соМалербо, но во потполност се применувала за време на апсолутистичката власт наЛуј XIV.Рене Декартсо својот нов метод на расудување и теоријата на волјата се појавил во исто време когаПјер Корнејги создал своите силни ликови во театарот. Строгиот, јансенистички морал наБлез Паскали неговите внатрешни драми пронашле извонреден уметнички израз. Истовремено се појавиле и спротивните тенденции во редовите, т.н.либертени(слободни мислители), кои не се помируваат со духовните, моралните и литературните стеги (Скарон, Гасенди,Сирано де Бержераки други). Класичниот идеал се остварил во потполност во1660година, кога книжевните дела добиле посовршен облик. Иако ја познавалеиталијанската литература,Жан де ЛафонтениЖан Батист Поклен Молиери понатаму се потпирале врз француската традиција;ЛарошфукоиБосјего изразиле својот поглед на светот преку грижливо дотераната проза; трагедиите наЖан Расинсе сметаат за најсовршени остварувања на францускиот театар; додекаФенелониЛа Бријерги навестиле новите тенденции.
ВоXVIII век, под влијание на Декартовиотрационализам, се јавува критичкиот и научниот дух, а литературата често обработува прашања од областа на општествените и природните науки. Покрај тоа се негуваат и традиционалните литературни родови (комедијата ја негуваат Рењар и Мариво, а трагедијатаФрансоа Мари Аруе Волтери Кребијон, опатот Прево и Ласаж романот, додека најоскудна е лирската поезија), но главни претставници на литературата се филозофи кои тежнеат со своите идеи да влијаат на преобразбата на општеството. Покрај Волтер, кој имал највеќе дела, се истакнале и Монтескје, Бифон,Дени Дидро, Д'Аламбер и други.Жан Жак Русо, кој заедно со Дидро соработувал наЕнциклопедијата, се одделил од својот пријател бидејќи имал други филозофски и литературни сфаќања. Со неговото истакнување на чувствата, станал претходник наромантизмот, а со своите идеи во општеството влијаел на револуционерите. Во очи на самата револуција, Бомарше доживеал голем успех со своите духовити и бунтовни комедии. За време на самата француска револуција,Андре Шенијенапишал неколку лирски песни поради кои подоцна ќе биде присвоен од романтичарите.
Во времето на револуцијата и царството, литературата станува борбена и пригодна. Политичките и воените потреси и коренитите општествени промени влијаат на нејзиниот натамошен развој.Мадам де Сталпридонесува во напорите за распространувањето на новите литературни сфаќања, аШатобријанвлијае на создавањето на новите духовни расположенија.
Романтизмот, за чиј развој придонесуваат и странските влијанија, ја ослободува литературата од стегите на класицизмот, ги разбива старите ограничувања и правила и им дава предност на чувствата и мечтите, а го збогатува и поетскиот јазик.Ламартинја издава првата збирка на песни во1820, но романтичната школа се формира дури по неколку години подоцна, така што околу1830таа извојува победа во сите литературни родови.Виктор Игостанува неспорен водач на француските романтичари, а со него се истакнуваат и Ламартин,Алфред де Вињи,Алфред де Мисе,Александар Димаи други. Во периодот на романтизмот се обновува историјата (Тјери, Мишле и други). Некои писатели, какоСтендал,Оноре де БалзакиМериме, иако не останале на страната на романтизмот, се развиваат на друг начин и стануваат претходници на новите правци.
Според српскиот поет ЈованДучиќ, чудно е како романтизмот се развил кајФранцузите, кои немале чувство за него, туку тој бил увезен од странство. Притоа, француските уметници го прикажувале туѓиот романтичен живот и на тој начин настанал францускиот романтизам. Всушност, бидејќи Французите биле помалку романтични од другите народи, кај нив романтизмот се развил воXIX век, подоцна од другите.[1]
Околу1850во филозофијата владеепозитивизмот, а во литературата се јавуваат нови струи. Реализмот ги добива своите поборници (Шамфлери), а ремек-дело на тој правец еГистав ФлобероватаГоспоѓа Бовари(1856). Во поезијата се формира објективнатаПарнасовска школа, чиј претходник еТеофил Готје, а главен претставник еЛеконт де Лил. Од Парнасовската школа сеШарл Бодлер,Верлен,Маларме, кои се развивале оригинално, а соРембопридонеле за појавата насимболизмот.
Во романот преовладува спротивна тенденција:натурализам(Емил Зола,Ги де Мопасан), кој произлегол од реализмот. И театарот исто така поминал низ овие фази, од Александар Дима (синот) иОжје до БекаиРостан.
Кон крајот наXIX век, од симболистите, кои се нарекуваат идекаденти, се издвојува иРоманската поетска школа(Жан Мореас, Морас и други), но набрзо се јавуваат инеосимболистите(Жам, Клодел итн.). Во другите литературни родови имало заеднички тенденции, но не и формирани школи. Постанувајќи главен литературен род, романот станува сè побогат и поразновиден (Бурже, Лоти, Берес, подоцна Жид,Ромен Роланитн.).
Уште предПрвата светска војна, после појавата наунанимистите, се запазуваат длабоки промени во поезијата (Аполинер и други), а за време на војната, под влијание на странските поети се јавувададаизмот, додека по војната стапуванадреализмот(Андре Бретон, Арагон, Елијар). Надреалистите тежнеат да ја ослободат поезијата од сите традиции, давајќи му поттик на ирационалното. Наспроти ова,Пол Валериверува во интелектот и бара строги форми, иако во почетокот бил симболист. Наспроти „булеварските“ театри, помеѓу двете војни, се основаат чисти уметнички театри со нови сфаќања на режисерите Копо, Дилен, Бати, Жуве. Во нив постигнуваат успех со своите дела и романописците како Жироду, а по Втората светска војна и Моријак и Монтерлан. Во романот има најмногу остварувања (Марсел Пруст,Мартен ди Гар,Жил Ромен, Моријак, Малро и други). Литературната критика, многу разновидна и активна, е застапена и во дневниот печат. За време наВтората светска војнасе развива т.н.Литература на отпоротсо антифашистички тенденции.
ПоВтората светска војна, егзистенцијализмот со своето песимистичко сфаќање за човекот и животот ја освоил, по филозофијата, и книжевноста (Жан Пол Сартр). Меѓутоа, неговото влијание слабеело (се одвојуваАлбер Ками), но и понатаму бил присутен. Литературната критика барала нови методи, а лирската поезија нови патишта, додека во театарот (Франсоа Бекет,Жан Јонеско) и романот (Роб Трије,Натали Сарот) се извршувале интересни книжевни експерименти.
Францускиот „нов роман“ во прв ред претставуваексперимент, разновиден и индивидуално определен кај секој писател посебно:Ален Роб Грије,Клод Симон,Натали Саро,Маргерит Дираситн. Експериментот во нивното творештво е поттикнат од феноменолошкото барање за враќање кон нештата и тоа е единствениот заеднички именител кој ги поврзува припадниците на „новиот роман“. Долго време, ова движење останало затворено во својата експериментална лабораторија, интересно само за тесниот круг на интелектуалците и луѓето од книжевноста. Важна одлика на „новиот бран“ е тоа што тој настанал под силно влијание на законите нафилмскатакамераи нејзината супериорна способност за раскажување. Притоа,монтажатае онаа постапка која ја разурнува класичната постапка на раскажување, а припадниците на ова движење настојуваат монтажата да ја применат во книжевноста. Имено, монтажата обезбедува лесно и брзо воспоставување на времето и просторот на самото дело, така што романот ја воспоставува а не ја раскажува стварноста. Оваа постапка Дирас ја нарекува „écriture courante“, т.е. лизгачко пишување кое потсетува на лизгањето на филмската камера. Овој книжевен процес најмногу е изразен во познатиот роман на Дирас, „Љубовникот“ во кој брзата монтажа на раскажувачките секвенци се доближува до поетското.[4]