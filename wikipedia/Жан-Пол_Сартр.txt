Жан Пол Сартр(англиски:Jean-Paul Charles Aymard Sartre;Париз,21 јуни1905- Париз,15 април1980) — францускифилозоф, писател (драматургироманописец) како икритичарод XX век. Неговото дело ја одбележа средината на векот, а неговиот интелектуален ангажиран живот поттикна разни полемики. Верен на себеси и на своите идеи, секогаш ги одбивал признанијата посебноНобеловата награда за литератураво1964. Хиперактивна личност, тој е познат по своето дело, особено по неговите филозофскипарадигмикои се групираат под иметоегзистенцијализам, како и по неговиот политички ангажман,радикална левица. Сартр е познат и по неговата долгогодишна врска соСимон де Бовоар.
Жан Пол Сартр е роден на 21 јуни 1905 година во Париз. Откако завршил гимназија, се запишал на престижната Висока школа на норми (1924),[2][3]каде ја сретнал својата идна сопатничкаСимон де Бовоар. По завршување на студиите, едно време работел воАвркако професор по филозофија, а потоа заминал заБерлин, каде ги проучувалЕдмунд ХусерлиМартин Хајдегер. Кога се вратил во Авр, во 1936 година ги објавил филозофските есеиТрансценденција на еготоиИмагинација, а потоа во1939година иСкица на теоријата на емоциите, со кои во Франција ги внел германската феноменологија и егзистенцијализмот. По патувањата низИталијаво 1936 година, го понудил романотМеланхолијана издавачот „Галимар“, но бил одбиен. Ова дело во1938година ќе биде објавено под насловотТегобност. Од тогаш, па сè до крајот на животот, Сартр настапувал на три фронта: филозофски, книжевен и политички.
Жан Пол Сартр е основоположник на француската егзистенцијалистичка школа и импресивна фигура во современата литература на својата земја. Најпознати негови дела се романите „Тегобност“, „Патишта на слободата“, драмите „Валкани раце“, „Зад затворени врати“, филозофските дела „Битие и ништожност“ и „Критика на дијалектичкиот ум“. Од прозните дела објавил збирка раскази „Ѕид“ во 1939 година, како и автобиографската проза „Зборови“ во 1964 година,  последното дело на Сартр е монументалнат студија за Флобер, „Семеен идиот“, објавена во 1971 година.
Бил член на францускиот „Отпор“ и бил заробен за време наВтората светска војна. Во еден период бил близок сокомунистите, но во текот на педесеттите години се разишле. Се спротивставувал насоветската интервенција во Унгарија, на војните воВиетнамиАлжир, го поддржувалстудентското движење во 1968 година, и бил еден од ретките интелектуалци од Западот кои пропатувале низ комунистичките земји:Сојуз на Советските Социјалистички Републики(1954),Народна Република Кина(1956),Југославија(1958) иКуба(1960). За својата работа во1964година ја добилНобеловата награда за литература, но ја одбил велејќи: „писателот мора да одбие да си дозволи да биде преобразен во институција, дури и ако таа е во најчесна форма.“
На25 јули1956година, на пропатувањето низ Југославија, заедно со Симон де Бовоар, Сартр го посетил Скопје.[4]
Основата за Сартровиотегзистенцијализамсе родила во неговото делоТрансценденција на Егото. Секоја директна свест за нештата во себе Сартр ја нарекува „предрефлективна свест“. Секој обид да се опише или разбере нештото во себе, Сартр го нарекува „рефлективна свест“. Не постои начин рефлективната свест да ја вклучи предрефлективната, и поради тоа рефлексијата е осудена на тегобност, од што произлегува дека секој кој обид за самоспознавање (самосвест) секогаш ќе биде неуспешен.[5]
Според Сартр, на самосвеста ѝ се потребни „другите“ за да може да го покаже своето постоење. Свеста има „мазохистичка желба“ да биде ограничена т.е. ограничена од рефлективната свест на друг субјект. Ова размислување метафорички го изразил во познатата реченица од делотоБез излез-Пеколот, тоа се другите луѓе.
Во 1939 година, Сартр бил мобилизиран во француската војска во која служел какометеоролог. Бил заробен од германската војска во 1940 година во градот Паду и девет месеци поминал каковоен заробеник, во Паду,Нанси, и на крајот воТрир, каде го напишал своето прво театарско делоBariona ou le Fils du tonnerre, драма заБожик. Поради слабото здравје, Сартр бил пуштен во април 1941 година, а веќе во мај кога се вработил како учител блиску доПариз, на местото на еврејскиот учител на кого му било забрането да држи настава. Во Париз, Сартр учествувал во основањето на тајното друштво „Социјализам и слобода“ (Socialisme et Liberté) заедно сеСимон де Бовоар,Морис Мерло-Понти, Доминик Десантје и други. Во август, Сартр и Бовоар заминале на француската ривиера да се сретнат соАндре ЖидиАндре Малро, од кои барале поддршка. Но, Жид и Малро биле нерешителни, што довело до тоа Сартр да се разочара и да се обесхрабри.
Здружението потоа се распаднало, а Сартр решил да се посвети повеќе на книжевноста отколку на отпорот. Во тој период ги напишал книгитеБитие и ништожност,МувииЗад затворени врати. Ниедна од нив не била забранета од Германците. Во тој период, Сартр објавувал текстови во илегални и други книжевни списанија, а по ослободувањето на Париз, активно соработувал со списанието „Комбат“, кое тајно го основалАлбер Ками, кој имал слични погледи како и Сартр. Сартр и Бовоар биле блиски пријатели со Ками, сè додека тој се оддалечил од комунизмот. Пријателството пукнало во 1951 година, кога Ками ги објавил есејотБунтовникот.
По војната, Сартр започнал со издавање на месечното книжевно-политичко списание „Модерни времиња“.[6]
По објавување на делотоБитие и ништовноство 1943 година, Сартр станал политички активист. ВоВалкани рацеод 1948 година зборува за политички активен интелектуалец. Сартр го почитувалмарксизмот, иако никогаш не станал член наКомунистичката партија на Франција. Тој се залагал за ослободување наАлжирод францускиотколонијализам, и станал еден од најгласните поборници заАлжирската војна за независност. Бил противВиетнамската војна, и во 1967 година заедно соБертранд Расели други организирал трибунал на кој требало да се обелоденат американските воени злосторства. Тој трибунал денес е познат какоРаселов трибунал. Сепак, ефектите од трибуналот биле ограничени.
Сартр ги нагласувал хуманистичките вредности во првите дела наКарл Маркс, што довело до судир со водечкиот француски комунистички интелектуалец од 1960-те години,Луј Алтисер.
Во текот на 1960-те години, Сартр заминал наКубаво посета наФидел КастроиЧе Гевара. По смртта на Че Гевара, Сартр изјавил дека тој бил најкомплетнен човек на неговото време.[7]Сепак, застанал против убиствата на хомосексуалците што ги вршел режимот на Кастро, кои ги споредил со погубувањето на Евреите од страна на нацистите.[8]
Во текот на 1974 година, Сартр го посетил во затворот водачот наФракцијата на црвената армија,Андреас Бадер, а потоа ги критикувал лошите услови во затворот.[9]Кон крајот на својот живот, Сартр станаланархист.[10][11][12]
Во 1964 година Сартр се повлекол од книжевноста, по објавувањето на автобиографијатаЗборови. Книгата била ироничен противнапад наМарсел Пруст. Таа година му е доделенаНобеловата награда за литературакоја ја одбил, велејќи дека не сака да прима официјални одликувања и не сака да се придружи на институциите. Сартр бил првиот лауреат на Нобелова награда кој своеволно ја одбил наградата.[13]
За време на студентските револуционерни штрајкови во Париз, во 1968 година, Сартр бил уапсен поради граѓанска непослушност, но претседателотШарл де Голго помилувал, велејќи дека:не може да го апситеВолтер.[14]
Кага го прашале во 1975 година по што би сакал да биде запаметен, Сартр рекол:
„Би сакал луѓето да ме памтат по „Тегобност“, „Без излез“, „Ѓаволот и Господ Бог“, потоа по моите филозофски дела, посебно „Критика на дијалектичкиот ум“, како и по мојот есеј за Генет ... Ако бидат запаметени овие дела, тоа би било вистинско достигнување, и јас не би можел да побарам повеќе. Како човек, би сакал да ме запамтат по историската ситуација во која живеев, како живеев, во смисла на сите аспирации што се обидов да ги соберам во себе.“[15]
Физичката состојба на Сартр се влошувала, делумно поради бесмилосното темпо на работа, како и поради употребата наамфетамин.[16]Во последните години, Сартр ги пишувалКритикаиИдиот, аналитичка биографија наГистав Флобер, но и двете дела останале недовршени. Пател одхипертензија,[17]а во 1973 година бил речиси слеп. Сартр бил страсен пушач, што можеби било причина за влошувањето на неговото здравје.[18]Жан Пол Сартр починал воПариз, на 15 април 1980 година. На неговиот погреб дошле 50.000 парижани.[19][20]