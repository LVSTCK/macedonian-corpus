Борис Чоревски
Борис Чоревски (роден во Скопје, 15 септември 1949)[1] — македонски филмски и театарски глумец, член на Народниот театар во Битола од 1975 година,[2] па сè до неговото пензионирање во 2016 година. Продолжува да биде активен и по пензионирањето. Од тогаш до сега одиграл повеќе од 150 улоги.
Животопис
[уреди | уреди извор]Борис Чоревски е роден во Скопје на 15 септември 1949 година. Основно и средно образование завршил во Битола, а дипломирал на Факултетот за драмски уметности во Скопје на отсекот за глумечка игра. На сцената на Народниот театар од Битола настапувал од раната младост, статирајќи и играјќи епизодни улоги. Како младинец ја освоил наградата за најдобра машка улога за ликот на Хенри во претставата „Незакопани мртовци“ од Жан Пол Сартр на Сојузниот натпревар на аматерите од поранешна СФР Југославија во Хвар. По дипломирањето во 1975 година се вработил во Народниот театар во Битола каде остварил преку 100 улоги. Гостувал и во театрите во Прилеп, Штип, Струмица, како и во Македонски народен театар и Драмски театар. Бил и водител на емисиите „Битола во вашата младост“ и „Чоре Топ Хит“ на Тера Телевизија, како и на Македонската радио-телевизија.
Творештво
[уреди | уреди извор]Во својот глумечки живот остварил повеќе од 100 театарски улоги, како и редица филмски улоги.
Има остварено над 20 филмски улоги и 15 телевизиски серии. Има остварено главна улога во филмовите Трговецот од Солун на Душан Наумовски, Црвениот коњ на Столе Попов, Прва вечер на Димитрие Османли, Јавачи на ветрот, Прашина и Мајки на Милчо Манчевски. Играл и во сериите: Илинден, Девојките на Марко на Димитар Христов, Битолски лакрдии, Втора смена, Големи и мали, Трето па машко на Душан Наумовски, Црвениот поет. Учествувал и во турските серии кој се снимени во Македонија, Збогум, Румелија и Минатото лето на Балканот во режија на Сердар Акар.
Поважни театарски улоги[2]
[уреди | уреди извор]Филмографија
[уреди | уреди извор]Награди и признанија
[уреди | уреди извор]- Награда „4 Ноември“ доделена од страна на Општина Битола[2]
- Најдобро глумечко остварување на МТФ „Војдан Чернодрински“ (двапати)[2]
- „Екран“ (двапати)[2]
- 2011 - Награда „Петре Прличко“
- Награда „11 Октомври“
- 2011 - Награда „Ристо Шишков“
- 2021 - Награда за животно дело на 55. Македонски театарски Фестивал „Војдан Чернодрински“[3]
- 2024 - Награда „4 Ноември“ за животно дело[4]
Наводи
[уреди | уреди извор]- ↑ Борис Чоревски на мрежното место на ИМДб
- ↑ 2,0 2,1 2,2 2,3 2,4 Значајни личности за Битола, 2007
- ↑ „БОРИС ЧОРЕВСКИ, РУБЕН И ЏИДРОВ ДОБИТНИЦИ НА НАГРАДИТЕ ЗА ЖИВОТНО ДЕЛО НА ТЕАТАРСКИОТ ФЕСТИВАЛ „ВОЈДАН ЧЕРНОДРИНСКИ"“. 23 септември 2021. Посетено на 4 декември 2021.
- ↑ „АКТЕРОТ БОРИС ЧОРЕВСКИ, ДОАЈЕН НА БИТОЛСКОТ ТЕАТАР, ЈА ДОБИ НАГРАДАТА „4 НОЕМВРИ" ЗА ЖИВОТНО ДЕЛО“. СДК. 30.10.2024. Посетено на 31 октомври 2024. Проверете ги датумските вредности во:
|date=
(help)
Надворешни врски
[уреди | уреди извор]- Борис Чоревски на Семрежната филмска база на податоци (англиски)
- Родени во 1949 година
- Глумци од Скопје
- Македонски театарски глумци
- Македонски филмски глумци
- Македонски телевизиски глумци
- Југословенски глумци
- Добитници на наградата „4 Ноември“
- Добитници на наградата „Петре Прличко“
- Апсолвенти на универзитетот „Св. Кирил и Методиј“
- Луѓе со потекло од Штип
- Луѓе со потекло од Велес
- Добитници на наградата „Ристо Шишков“