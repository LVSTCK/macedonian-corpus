Ламанш(француски:La Manche) илиАнглиски Канал(англиски:English Channel) —протокнаАтлантскиот Океанкој го одвојува островотВелика Британијаод севернаФранцијаи го спојува Атлантскиот Океан соСеверното Море. Долг е околу 563 км, а широк околу 240 км.Доверскиот Протоке најјужниот дел на каналот, кој е широк само 34 км (одДовердо ’ртот Гри Не) и се наоѓа на најисточниот дел на преминот. За време на Римското Царство, преминот се нарекувалOceanus Britannicus, а до1549година, „Британско Море“.
Ламанш отсекогаш бил природна одбрана од надворешни напади, меѓу другите и одНаполеон IиГерманијаза време наВтората светска војна. Преку Ламанш се одвивале повеќе инвазии (римското освојување на Британија, норманските освојувања и десантот во Нормандија).
Каналот е релативно плиток, со просечна длабочина од околу 120 м на најширокиот дел па сè до 45 m во делот меѓу Довер иКале.Каналските Островисе наоѓаат во теснецот, поблиску до францускиот брег.
Во1994година под Ламанш е ископан железнички тунел долг 50 километри, што претставува вториот по должина железнички тунел во светот. Овој тунел, наречен „Евротунел“, ги спојува Черитон во Англија и Кале во Франција, а возовите кои минуваат низ него најчесто се на релацијаЛондон-Париз-Брисел.
Каналот е густо населен на обата брега. Најважните пристанишни и одморалишни градови вкупно имаат преку 3,5 милиони жители. Најзначајни градови долж каналот (по надолен големински редослед) се следниве: