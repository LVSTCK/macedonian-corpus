Дени Дидро(француски:Denis Diderot;Лангр,5 октомври1713–Париз31 јули1784) —францускиписателифилозоф, важна фигура вопросветителствотои бил главен уредник на „Енцикопедијата“ (Encyclopédie).
Со своите дела влијаел врз расположението на граѓаните во борбата против феудалниот и апсолутистичкиот режим. Главни негови дела се: „Фаталистот Жак и неговиот господар“ (Jacques le fataliste et son maître), славниот дијалог „Внукот на Рамо“ (Le Neveu de Rameau) и по други негови дела како „Писма на слепите“, „Разговор на Даламбер и Дидро“, „Мисли на толкување на природата“.
Дени Дидро е роден во Источниот дел на Франција, во градотЛангра своето формално образование го започнал воЛисејот Луј Велики. Во 1732, тој ја стекнал својата диплома за уметност и филозофија. Ја напуштил идејата да влезе меѓу свештенството и наместо тоа се одлучил да студира право. Неговите студии по право биле краткотрајнич во 1734, Дидро место правник одлучил да стане писател. Поради одбивањето на тие професии за кои претходно учел, неговиот татко дигнал раце од него, а следните десет години живеел боемски живот.
Во 1743, тој уште повеќе се оддалечил од татка си женејќи се соАнтоанет Шампион. Тие не биле соодветен пар поради нејзиното слабо образование, низок социјален статус а и со тоа што на негови триесет и две таа била четири години постара. Од овој брак Дидро имал едно дете, ќерка. Таа се викала Анжелика, крстена по неговата покојна мајка и по неговата сестра. Смртта на неговата сестра, калуѓерка, веројатно влијаела врз мислењето и ставот на Дидро за црквата и религијата. Таа му била инспирација за неговиот романВерничка,La Religieuse, каде тој зборува за жена која е принудена да оди в манастир, и страда во рацете на другите калуѓерки во заедницата.
Тој имал љубовни врски со писателкатаМадам Пуизјеи соСофи Волан. Неговите писма доСофи Волансе мошне значајни показатели за секојдневието на филозофскиот кружок во Париз во тој период.
Иако неговото дело било обемно, пишувањето не го збогатило. Тој дури и не добил јавно признание за тоа што бил избран за член наФранцуската Академија. Кога дошло време да обезбеди мираз за ќерка си, немал друга алтернатива освен да ја продаде својата библиотека. КогаКатерина II од Русијаслушнала за неговите финансиски проблеми, назначила агент во Париз за откуп на Дидроовата библиотека. Тогаш побарала Дидро да ја задржи библиотеката со сите книги во Париз сè додека таа не си ги побара, а Дидро да делува како нејзин библиотекар со годишна плата. Во 1773 и 1774, Дидро поминал неколку месеци во дворецот на царицата воСанкт Петербург. 
Дидро починал од проблеми со цревата воПариз, на 31 јули 1784 и бил закопан воЦрквата Сен-Рош. Неговите наследници огромната Дидроова библиотека и` ја испратиле на Катерина II, која ја подарила наНационалната Руска Библиотека[се бара извор].
Предлошка:Француска книжевност (small)
Раниот период на Дидро вклучува превод на делотоИсторија на ГрцијаодСтаниан. Заедно со уште двајца колеги, Франсоа Венсен Тусен и Марк-Антоан Еиду, го превел Медицинскиот речник на Роберт Џејмс[1]. Во 1746, го напишал неговото прво оригинално дело: Филозофски мисли (нафранцускиPensées philosophiques)[2], и на тоа додал еден друг кус есеј во врска со природата на религијата. 
Во 1747, го напишал делото Прошетка на скептикот (нафранцуски:Promenade du sceptique),алегоријакоја ја покажува екстраваганцијата накатолицизмот.
Славното Дидроово делоПисмо за слепите(нафранцуски:Lettre sur les aveugles) (1749), го покажува на светот како оригинален мислител. Темата е дискусија за меѓусебната врска меѓу човековиот разум и знаењето стекнато со перцепцијата или (петте сетила). Насловот, Писмо на слепиот наменето за оние што гледаат исто така иронично евоцира сомнеж за тоа кој е “слепиот“ во дискусијата. Во есејот, еден слеп англиски математичар кој се вика Саундерсон расправа дека штом знаењето потекнува од сетилата, тогаш математиката е единствената форма на знаење со кое можат да се сложат и двајцата, и тој и оној другиот што не е слеп. Она што го прави есејотПисмо за слепитетолку впечатлив, сепак, е тоа дека во него е претставена теоријата наваријацијаиприродна селекција.[3]
Овој моќен есеј ... содржи сцена на слепиот филозоф на умирање, Саундерсон, кој ги отфрла аргументите за Бог во тек на своите последни часови. Аргументите на Саундерсон се дека постои природна евалуација на видовите без Создавањето и некоја друга натпрородна сила. Делото се појавило анонимно.. и жестоко било задушено од страна на властите. Дидро кој бил под полициски надзор уште од 1747, бил идентификуван како негов автор.. и бил затворен неколку месеци во занданите наВенсен, каде речиси секојдневно бил посетуван од страна наРусо, во тоа време еден од неговите најблиски сојузници.[4]
Откако потпишал писмо на покајание каде ветил дека повеќе никогаш нема да напише ништо спротивно на религијата (на што резултат е неговите најконзервативни дела да бидат објавени дури по неговата смрт), Дидро по три месеци бил ослободен од затворот во тврдинатаВенсен. Во соработка соДаламбер, го започнал својот најголем подвиг, делотоЕнциклопедија, обмислен речник на науките, уметностите и занимањата(на француски:Encyclopédie, ou dictionnaire raisonné des sciences, des arts et des métiers).
Андре Ле Бретон, издавач и трговец со книги, му се обратил на Дидро за превод на делотоЦиклопедија, или Универзален речник на уметностите и науките одЕфрем Чемберсна француски. Дидро го прифатил предлогот. Во текот на преводот неговиот креативен ум го трансформирал делото. Наместо обична репродукциј на Циклопедијата, тој го убедил Ле Бретон да започнат еден нов труд, кој ќе ги собере сите активни писатели, идеи и знаење. Неговиот ентузијазам за проектот се префрлил на издавачите тие собрале доволно пари за една поголема работа од онаа што првично била планирана. Го убедилеЖан Ле Рон Даламберда стане соработник на Дидро, а се добило и дозвола од страна на владата. 
Првиот том бил објавен во1751. Делото било доста невообичаено и многу понапредно во однос на идеите за тоа време. Освен што ќе ја опфаќа секоја гранка на знаењето тоа ќе даде и “сила за промена на обичното човечко мислење“. Оваа идеја била двигателна со тоа што и делото било едно од првите кои го одбележалеПросветителството. Дидро сакал на секој човек да му овозможи да го збогатува своето знаење, односно, секому да му биде достапно било кое знаење на светот.
Трудот на Дидро уште на почетокот бил под контроверза. Државата немала баш некој посебен интерес со тоа што ќе се промовира знаењето меѓу народот и за народот. Проектот бил суспендиран од страна на судовите во 1752. Кога се појавил вториот том започнале да се појавуваат и осудите, во однос на некои делови од содржината, во однос на написите за религијата и за природниот закон. Дидро бил заробен а неговата куќа била пребарувана за да се најдат текстовите со спорната содржина. Но претрагата не вродила со ништо бидејќи таквите сомнителни ракописи не биле пронајдени.
Цели 20 години додека е пишувана Енциклопедијата Дидро бил жртва на критики, напуштања од страна на пријателите и прогони. Се верувало дека Енциклопедијата е дело на организирана банда на конспиратори против општеството и дека во себе носи мошне опасни идеи. Во 1759 Енциклопедијата и формално била укината, но тоа не значело и престанување на нејзиното објавување. Работата подразбирала илегала.Жан Ле Рон Даламберси заминал од проектот заедно со некои други видни луѓе кои одбивале да работат на книга која стекнала лоша репутација. Дидро останал да ја доврши работата најдобро што умеел. Вредно сам испишал неколку стотини написи, долги и разбирливи. Си го оштетил видот корегирајќи ги правописните грешки на ракописите на некои не толку вешти соработници. Деновите ги минувал по работилниците, проучувајќи а ноќе го пишувал она што го учел во текот на денот. Бил под постојани закани од страна на полицијата. Последните примероци биле објавени во 1765. Во последен момент, на ужасно разочарување на Дидро, издавачот Ле Бретон, плашејќи се од тоа дека ќе ја налути власта, на своја рака ги избришал сите оние делови кои биле сметани за опасни. Монументалното дело на кое Дидро дваесет години работел под огромен притисок било осакатено. Испуштените делови ќе бидат објавени дури после 12 години, во 1772.
Иако првично Енциклопедијата било планирано да содржи 10 тома, на крајот испаднале 17 тома текст. Се` на се` 24 години напорна и исцрпувачка работа. Енциклопедијата воАнглијастигнала во 1799.
ИакоЕнциклопедијатабила монументално дело на Дидро, тој бил автор и на многу други дела. Тој пишувал и театарски пиеси како на пример Разговори за Природниот син (на француски:Les Entretiens sur Le Fils naturel1757), каде ги најавил новите принципи на новатадраматика—сериозната, домашната,буржоаскатадраматика на реалниот живот, за разлика од класичната француска сцена. Неговаталиковна критикаисто така била мошне влијателна. Есејот за сликарството (на француски:Essais sur la peintureбил опишан од страна наГете, како "прекрасно дело, кое му се обраќа како на поетот така и на сликарот“.
Најверен пријател на Дидро билфилологотФридрих Мелкиор Грим. И двајцата во тоа време другарувале соЖан-Жак Русои со други важни личности од неговиот период. Неговите две значајни дела Фаталистот Жак и неговиот господар, напишано во 1773 но објавено во1772на германски и во1792на француски, како и Внукот на Рамо се саркастични и полни со иронија за појавите во општеството во однос на неколку значајни теми кои се разработени на мајсторски начин преку дијалози за уметноста и моралните вредности.Внукот на Рамово своја оригинална верзија било дело напишано во1761и истото постојано било надополнувано се` до неговата смрт, дваесет и три години подоцна. Преводот наГетена делото во 1805 било прво претставување наВнукот на Рамопред европската публика. Откако го превел, тој наФридрих Шилерму ја вратил оригиналната верзија од којшто претходно ја позајмил. Автентична француска копија на делото не се појавила се` дури не се навршиле 40 години од смртта на Дидро, односно, дури во 1823.
Во романот „Наспроти“, францускиот писателЖорис-Карл Уисманссе изразува неповолно за творештвото на Дидро, велејќи дека неговите многу фалени „Салони“ се преполни „со морални будалаштини и со глупаво наивни аспирации.“[5]