Иго Капет(француски:Hugues Capet)[1], познат и какоХуго Капет, (роден околу939- починал на24 октомври996воПариз) — прв крал на Франција од истоименатаКапетинска династија, наследувајќи го на престолот кралотЛуј V, кој бил од  династијатаКаролинзи.
Годината на раѓање на Иго Капет е непозната, но се претпоставува дека тоа е 938 или нешто подоцна (околу 940). Тој бил внук на францускиот кралРобер Iи син на францускиот благородникИго Велики, кој бил старател на кралотЛотар II. По смртта на Иго Велики, Иго Капет кој бил негов најстар син, го наследил неговиот имот, со што станал најголем благородник воФранција.
Кога кралотЛотар IIсе обидел да завладее повторно соЛорен, германскиот кралОтон II, стигнал до Париз. Но, Иго и останатите француски благородници го поддржале кралот, па Отон морал да се повлече.
Во периодот од 978 до 986 година, Иго Капет склучил сојузништво соОтон II, а по неговата смрт и со неговиот наследникОтон III. Отон II бил цар и наСветото Римско Царствои имал контрола надпапата, а со тоа и во поставувањето на бискупи и надбискупи во Франција.
Со помош на бискупот наРемсАдалберон, Иго започнал да доминира во Франција, на што не можел да се спротивстави ниту кралот Лотар II. По смртта на Лотар (986), крал на Франција станал неговиот синЛуј V, кој починал само една година по неговиот татко (987), без да остави машки наследник.
Нов крал требало да стане Карло, кој бил брат на кралот Лотар II, но тоа не го дозволил Иго, и со помош од ремскиот надбискуп се крунисал за крал на Франција, со што за вршило владеењето наКаролиншката династијаво земјата. Крунисувањето на Иго Капет било на 3 јули 987, со што власта ја презеладинастијата Капет.
Владеењето на Иго Капет се одликувало со голема несигурност и промени. Тој можел слободно да се движи само по својот имот, но не и во цела Франција. Неколкупати бил заробуван и откупуван по многу висока цена.
Неговите закони важеле само на неговиот имот, бидејќи на останатата територија на франција важеле сосема други закони, при што не можел да влијае на нивна промена. Во тоа време, во Франција имало 150 различни парични единици, а се зборувало на повеќе јазици. Како основна задача на францускиот крал во тоа време се наметнало обединувањето наФранција. Борбата на кралот со благородниците, кои поседувале големи имоти била постојана. Иго Капет водел големи борби со вазалите, кои владееле на територијата меѓу рекитеСенаиЛоара.
Иго се чувствувал несигурен на престолот и стравувал од можна превласт сè додека не го ликвидирал Карло (братот на Лотар). Поради можна опасност биле прогонувани и наследниците на Карло.
Иго Капет починал на24 октомври996и бил погребан вобазиликата Сен-Дени. На престолот го наследил неговиот синРобер II.
Иго Капет се оженил соАделаида Аквитанска, ќерка наГијом III Аквитански. Нивните деца биле:
Бројот на останатите ќерки не е потврден.[2]