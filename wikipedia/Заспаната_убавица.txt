Заспаната убавица(француски:La belle au bois dormant, „Убавицата заспана во шумата“) илиТрнорушкае класична бајка за една убава принцеза по име Аурора, еднамаѓепсницаи еден згоден принц. Ова е првата бајка од збирката наШарл Перо,Contes de ma Mére l'Oye(„Бајките на мајката гуска“), објавена во 1697 година.Анимираниот филм на Волт Дизни од 1959 годиназаЗаспаната убавицае најпознат за луѓето од земјите со англиско говорно подрачје, а црпи инспирација одбалетот на Чајковски(премиера воСанкт Петербургво 1890 г.) исто колку и од Перо.Развиена е генетска верзија на Заспаната убавица во областа на молекуларната генетика и хумано-генетичката терапија -Транспозонски систем Заспана убавица. Овој генетски елемент бил „разбуден“ од еволутивно спиење што траело подолго од 10 милиони години.
Основните елементи во раскажувањето на Перо се поделени во два дела. Некои фолклористи сметаат дека тоа првично биле две одделни приказни, како што подоцна биле во верзијата на браќата Грим и биле соединети во една од Базил, и Перо по него.
Накрштевкатана долгопосакуваната принцеза,самовилитепоканети какокумиѝ подариле разни подароци - убавина, остроумност и талент за музика. Но,злобната самовилабидејќи била изоставена од свеченоста, како подарок за принцезата ја маѓепсала, пред да стане полнолетна да си го боцне прстот навретеноодпредалотона смртта и да умре. Сепак, останала уште една самовила која требало да го даде својот подарок за принцезата. Таа делумно ја тргнала клетвата на злобната самовила, изрекувајќи принцезата наместо да умре, да падне во длабок сон долг 100 години.Кралот забранил предење на фурка или вретено, или поседување на такви предала со казна смрт, но сето тоа залудно. Кога принцезата наполнила петнаесет или шеснаесет години сретнала некоја старица, која всушност била злобната самовила преправена, во кулата на замокот во која имало предало. Принцезата сакала да проба да преде, бидејќи тоа било непознато за неа, па се случило неизбежното. Клетвата на злобната самовила се исполнила. Добрата самовила се вратила и ги успала сите во замокот. Шума од трње го завила замокот, штитејќи го од надворешниот свет, никој не можел да помине низ неа, без да се соочи со смрт.Откако поминале сто години, некој принц којшто слушнал за приказната со магијата храбро тргнал да се пробива низ шумата, што се распарчувала пред него и принцот успеал да влезе во замокот. Тој затреперил од убавината на принцезата и паднал на колена пред неа. Ја бакнал, а таа се разбудила. Сите во замокот се разбудиле и продолжиле од каде што застанале и сите среќно си живееле.
Тајно венчани од пробудениоткралски бискуп, принцот продолжил да ја посетува принцезата, којашто му родила две децаL'Aurore(Зора) иLe Jour(Ден), криејќи ги од неговата мајка што потекнувала од семејствочовекојадци. Откако дошол на престолот, ја донел својата сопруга и децата во неговата престолнина, која што ја оставил под регенство на мајката кралица, додека тој отишол да војува со Императорот Конталабут (Count of the Mount - „Грофот на планината“).Човекојадката - мајка кралица ја испратила младата кралица и децата во куќа зафрлена во шумата и го упатила таму готвачот да го зготви момчето сосос Робертза нејзината вечера. Човечниот готвач ја подготвил вечерата, но со јагнешко месо, наместо со момчето, со што ја задоволил мајката кралица, а таа подоцна го побарала девојчето, па наместо неа добила јарешко во истиот вкусен сос. Кога човекојадката побарала да биде зготвена и младата кралица, готвачот предложил да ѝ го исече гркланот на младата кралица за таа да им се придружи на своите деца, за кои кралицата мајка верувала дека се мртви. Додека кралицата мајка уживала во месото одсрнаподготвено со сос Роберт, во куќата на готвачот тајно се одржала трогателна средба. Наскоро таа ја открила измамата и во царскиот двор подготвила базен полн со змии и други опасни суштества. Но, во последен момент кралот се вратил и човекојадката, бидејќи била разоткриена, се фрлила во базенот што таа сама го подготвила и била изедена, а сите останати среќно си живееле.
Перо го трансформирал тонот на „Sole, Luna e Talia“ на Базил. Освен разликите во тонот, најзабележливи разлики во содржината се дека, во верзијата на Базил сонот не ја прекинал клетвата, туку ја претскажал, дека кралот не ја разбудил Талија со бакнеж, туку ја силувал и кога таа ги родила двете деца, едното го цицало нејзиниот прст со што го извлекло парчето лен што ја успало и на тој начин се разбудила, а жената која што ја мразела и сакала да ја изеде не била мајката на кралот, туку неговата љубоморна сопруга. Љубомората на свекрвата е помалку мотивирана, иако е вообичаена во бајките.Постојат постари елементи коишто придонеле за создавањето на оваа приказна во средновековнаиот дворски љубовен романПерсефорест(Perceforest) објавена во 1528 година, во кој принцеза по име Зеландине се заљубила во маж Тројлус. Нејзиниот татко го пратил да изврши неколку задачи за да докаже дека е вреден за неа и додека него го немало, Зеландине маѓепсано заспала. Тројлус ја нашол и ја забременил додека таа спиела, а кога детето се родило го исцицало од прстот на мајка си ленот којшто ја успал. Од прстенот што ѝ го оставил Тројлус таа сфатила дека детето е од него, па по неговите авантури тој се вратил и се венчале.Постари влијанија има од приказната за заспанатаБрунхилдавоСагата за Волсунгаи страдањата на светата маченица обичаите во ранохристијанските житија. Всушност, постоењето на Брунхилда ги натералобраќата Гримда ја вклучат приказната во подоцнежните изданија на нивните дела отколку да ја отстранат, како што правеле со други дела за кои сметале дека се чисто француски и потекнуваат од делата на Перо.Втората половина, во која принцезата и нејзините деца се скоро убиени, но наместо тоа сокриени, може да е под влијание наСв. Геновева.
Оваа бајка е класифицирана како тип 410 споредсистемот за класификација Арне-Томпсон.Името на принцезата во сите варијанти е различно. ВоСонце, Месечина и Талијатаа се вика Талија („Сонце“ и „Месечина“ биле нејзините деца близнаци). Перо ја оставил анонимна, но нејзината ќерка ја крстил „L'Aurore“. Браќата Грим во нивната збирка од 1812 година ја крстиле „Трнлива Роза“. Овој трансфер бил искористен и од Дизни во филмот, нарекувајќи ја Аурора. Во TeleStory Presents, Џон Стејен ја нарекол „Пупка Роза“.Браќата Гримво нивната збирка(1812г.)прикажуваат една варијанта на приказната нареченаТрнлива Роза. Ја скратиле приказната на Перо и Базил до крајот којшто е сега општо познат: пристигнувањето на принцот ја завршува приказната. Некои преводи на приказните на Грим ѝ го дале на принцезата иметоРозамонд. Браќата решиле да не ја прифатат приказната бидејќи била произлезена од верзијата на Перо, но приказната за Брунхилда ги предизвикало да ја вклучат како автентична германска приказна. Сепак, тоа е единствената позната германска верзија на приказната, и скоро сигурно е влијанието на Перо.Во првото издание на нивните бајки, браќата Грим вклучиле и нецелосна бајкаЗлобната свекрва. Започнува како и во вториот дел од приказната на Перо - хероината е мажена и има две деца, а нејзината свекрва се обидува да ги изеде прво децата, а потоа и неа. За разлика од верзијата на Перо, хероината сама предложила да се стави месо од животно во јадењето за свекрвата и извадокот завршува со загриженоста на хероината што не може да ги смири децата кои со нивното плачење го привлекуваат вниманието на свекрвата. Како и многу германски приказни со француско влијание, не се појавува во подоцнежно издание.Итало Калвинододал една варијанта воИталијанските народни приказни. Нејзиното заспивање е предизвикано од необмисленатажелбана нејзината мајка - не би ѝ било жал доколку ќерка ѝ умре боцнувајќи се на вретено, ако ѝ роди внука. Како и воПентамерон, таа се буди откако принцот ја силувал во сонот, раѓа две деца, од кои едното ѝ го цица прстот и ја вади боцката што ја успала. Тој го зачувува оној дел каде што жената којашто се обидува да ги убие децата е мајката на кралот, а не неговата жена, но додава дека таа не сака да ги изеде, туку да му ги сервира на кралот. Неговата верзија потекнува од Калабрија, но тој забележал дека сите италијански верзии се блиски до онаа на Базил.ОсвенСонце, Месечина и Талија, Базил вклучил уште една варијанта од овој тип според Арне-Томпсон,Младата робинка. Браќата Грим вклучиле уште една не толку поврзана верзија,Стаклениот ковчег.Џозеф Џејкобс забележал дека ликот на Заспаната убавица е сличен во оваа приказна и циганската приказнаКралот на Англија и неговите тројца синовиво неговата збиркаПовеќе англиски бајки.Непријателството на мајката на кралот кон неговата нова невеста се повторува во бајкатаШесте лебеди, како и воДванаесетте диви патки, но тука се работи за маќеата на кралот и делот со канибализмот е испуштен.
Некои фолклористи анализирале декаЗаспаната убавицаја покажува замената на месечевата година (со своите тринаесет месеци претставени симболично со целите тринаесет бајки) од месечевата година (која има дванаесет, симболика со поканетите самовили). Според основачите на оваа теорија, само во германските приказни злобната самовила е тринаесеттата самовила, а во онаа на Перо, таа е осма.Меѓу познатите теми и елементи во приказните на Перо се:
Заспаната убавицастана популарна од многу прераскажувања нафантастични бајки. Тука спаѓа романотПортите на сонотод серијалот фантастични романиГосподари на елементалите-Мерцедес Лакеј, потоаВрвот на предалотонаРобин Мекинли,МагијанаОрсон Скот Кард,Трнлива розанаЏејн Јолен,КлементинанаСофи Месон,Трилогијата Заспаната убавицаодЕн Рајс(како А.Н.Рокелор) и комплет книгитеПринцезиодЏим Ц. Хајнс.Клетвата на кумата самовила, како таква била преземена од приказната и искористена во многу контексти.Џорџ Мекдоналдја искористил во неговата пародија наЗаспаната убавица-Лесната принцеза, во која злобната самовила не ја проколнала принцезата на смрт, туку на недостаток од гравитација, ја оставила без физичка тежина и направила да не ги сфаќа сериозно туѓите страдања. ВоПринцот ПриџоодЕндру Ленг, кралицата којашто не верува во самовили, не ги кани, но тие сепак доаѓаат и ѝ подаруваат добри подароци на принцот, освен последната којашто вели дека тој ќе биде „премногу паметен“, а проблемите со таквата дарба се откриваат подоцна. ВоХрониките на маѓепсаната шуманаПатриша Рид, принцезата жали што не била проколната на нејзината крштевка. Кога друг лик посочува дека многу принцези не се проколнати (дури и во оваа бајка), таа се жали дека во нејзиниот случај злобната самовила дошла на крштевката, „одлично си поминала“ и не ѝ оставила начин на принцезата да ја открие својата соодветна улога во бајката. Друг расказ на Рид „Посилна од времето“ од збирката „Книга за магии“ е приказна за духови според Заспаната убавица. ВоОбичната принцезанаМ.М.Кеј, кралицата инсистира да ги покани самовилите на крштевката на принцезата во име на традицијата и покрај противењето на кралот, па самовилата Крустацеа ѝ го подарува на принцезата „подарокот“ да биде обична.Ангела Картерво делото„Крвавата соба“прикажува постмодерно прераскажување на Заспаната убавица насловено „Дамата од куќата на љубовта“. Иако таа значително застранува од оригиналната тема, се држи до она што го нарекува „притаена содржина“, како на пример, иако главната личност не е заспана има неколку упатувања на фактот дека таа е месечарка. Приказната го следи животот на една вампирка од Трансилванија осудена да чека да пристигне млад војник кој со својата невиност ќе ја ослободи од нејзината клетва.„Ноќната роза“ наАналиезе Еванспродолжува да ги користи истите елементи од вториот дел на Заспаната убавица, во кој хероината Розмари Еденберг (принцезата) се стреми да го уништи целото племе човекојадци. Во нејзиното патување ја придружува нејзината советничка самовилата Емброус Нуит ивампиротЛорд Гарет Шинли.Џим Ц. Хајнсја прераскажува приказната за Талија алијас Заспаната убавица (заедно со Даниел -Пепелашкаи Снег -Снежана) во неговиот комплет книги Принцези, а ги вклучува и приказните „Заговорот полусестра“, „Лудилото на сирената“ и „Одмаздата на Црвенкапа“. Во ова прераскажување Талија е вешт и смртоносен воин. Благодарение на подароците добиени од самовилите таа поседува грациозност, убавина и глас на ангел. Хајнс ја користи помалку популарната верзија на будењето на Заспаната убавица - „Сонце, месечина и Талија“, спротивно на романтичното сценарио со бакнежот. Исто така, во овие книги Талија елезбијка, што дава целосно нова димензија и интересна страна на ликот.„Розата и ѕверот“одФранческа Лиа Блоксодржи приказна насловена „Шарм“, каде што Заспаната убавица е зависник од хероин, сексуално злоупотребувана и живее во современ Лос Анџелес.Бакнеж навремеодАлекс Флине современа верзија на Заспаната убавица, во која Талија, принцезата од Еуфразија, допира вретено и паѓа во длабок сон долг триста години. Таа се буди од бакнежот на американско момче по име Џек коешто е на турнеја низ Европа. Бидејќи сите во кралството ѝ се лутат поради тоа што го допрела вретеното, таа го убедува Џек да ја однесе во неговиот дом во Мајами, каде што таа влегува во современиот свет преполн со модели на плажа и пијачки. Хумористична романса ко риба на суво, магазинот Буклист (Booklist) вели во нивната критика дека „обожавателите на Дневниците на принцезата од Мег Кабот и Маѓепсаната Ела од Гејл Карсон Левин (1997г.) ќе ја прифатат оваа шармантна, дилетантска фантазија.“ Издавачката куќа Weekly ја нарече книгата „итра и хумористична“, а магазинот HornBook ја оцени како „задоволителна“.
Микеле Карафаја компониралLa belle au bois dormantво 1825 година.Предверзијатана Чајковски, некоибалетскипродукции биле засновани на темата Заспаната убавица, меѓу кои и една одЈуџин Скрајб. Во зимата 1828-1829 година, францускиот драматург напишал мимичко сценарио од четири чина како основа за кореографија на Омер за балетско дело со пантомима во четири чинаLa belle au bois dormant. Скрајб мудро го испуштил насилството од вториот дел од приказната на Перо за балетот, коешто било поставено одХеролди премиерно прикажано на сцената воКралската Академијаво Париз на 27 април 1829 година. Иако Херолд своето дело го популаризирал со пијано Rondo Brilliant врз основа на теми од музиката, не успеал да го постави делото повторно на сцена.КогаИван Всеволошски, директорот натеатрите Империјалво Санкт Петербург, на 20 мај 1888 година му предложил на Чајковски да создаде балетско дело според приказната на Перо, тој исто така ги отстранил насилничкиот втор дел и кулминирал со Бакнежот за будење по кој следел традиционален финален чин на славење со серијаваријациина бравура.Иако Чајковски можеби не бил воодушевен од идејата да компонира ново балетско дело (имајќи ја предвид незаинтересираноста за неговата балетска музика заЛебедово езерои покрај единаесетте прикажувања на сцената), тој се согласил да работи на сценариото на Всеволошски. Балетот, со музика од Чајковски (опус 66) и кореографија наМариус Петипа, бил премиерно прикажан вотеатарот Мариинскиво Санкт Петербург на 24 јануари 1890 година.Покрај тоа што бил првиот голем успех во балетското компонирање, поставил и нови стандарди за она што сега се нарекува „Класичен балет“ и останал еден од омилените фаворити на сите времиња во вкупниот балетски репертоар.Заспаната убавицабил првиот балет што импресариоСергеј Дјагилевго гледал - подоцна го запишал во своите мемоари - како и првиот што го гледале балеринитеАна ПавловаиГалина Улановаи првиот балет што рускиот танчерРудолф Нурејевѝ го претставил на европската публика. СамиотДјагилевго поставил балетот на сцена во 1921 година со рускиот балетBallets Russes. КореографотЏорџ Баланчинго имал своето деби на сцената како позлатен Купидон којшто седи во позлатен кафез во последниот чин divertissements.Зачувани се мимички и танцувачки верзии на балетот во изразено британскиот жанр - пантомима, со злобната самовилаКарабоса, познататрансвеститскаулога.Ma Mére l'OyeнаМорис Равелвнесува движење нареченоPavane de la Belle au bois dormant(Паванана убавицата во заспаната шума). Подоцна и од ова дело било создадено балетско дело.Бендот Алесана исто така имаат песна поврзана со Заспаната убавица наречена „Непоканетата тринесетта“, која се наоѓа на нивниот албумКаде што митовите избледуваат во легенди. „Прикажано е од гледна точка на непоканетата тринаесетта и на принцот. Многу принцови пред него се обиделе да ја разбудат заспаната убавица, но пред да стигнат до неа биле распарчувани од трњето. Непоканетата тринаесетта зборува за одмазда и сака да ги убие двајцата. Принцот, пак, зборува за тоа како да ја спаси и како се бори да помине низ трњето. На крајот, тој доаѓа до неа и ја бакнува. Неговата награда е неговата драга Розамонд.“
Анимираниот игран филмЗаспаната убавицана продукцијата Волт Дизни бил првпат прикажан на 29 јануари 1959 година од страна наДистрибуцијата Буена Виста. Дизни работел скоро деценија на филмот, којшто бил направен на голем екранSuper Technirama 70востереофонски тонски запис. За правењето на филмот се потрошиле шест милиони американски долари. Музиката и песните се адаптирани од балетот на Чајковски. Во приказната се прикажани три добри самовилиФлора,ФаунаиМериведери една злобна самовилаМалефисент. Како и во повеќето филмови на Дизни, има значителни измени во содржината. На пример, самата Малефисент се појавува во горната кула на замокот и создава предало на кое принцезата Аурора (наречена Трнлива Роза од Флора, Фауна и Мериведер во изминатите години пред овој настан) си го боцнува прстот. Во оригиналот се зборува завретено, а не за предало. И косата на принцезата наместо темнокафеава, како во оригиналната книга на Перо, е сменета во руса. Принцезата е опишана како најубавата хероина на Дизни, а додека се сметало дека „тешко е да се избегнат споредбите на русокосата со вајана става со современатакукла Барби“, сите секвенци од филмот најпрво се снимале во живо.