"Мачорот во чизми" (италијански:Il gatto con gli stivali;француски:Le Maître chat ou le Chat botté)  е европска книжевнабајказа мачка која со лаги, измами и сплетки сака да се стекне со моќ, со богатство и да ја освои раката на принцезата за неговиот сиромашен господар кој немал ниту имот ниту потекло. Најстарите записи датираат од италијанскиот авторЏовани Франческо Страпарола, во неговото делоВеселите ноќи на Страпарола(в. 1550-53) во XIV–XV. Друга верзија била објавена во 1634 од страна наЏамбатиста Базилесо насловКаљузо, и потоа приказна, таква каква што е позната, била напишана нафранцуски јазикпри крајот на седумнаесеттиот век од страна наШарл Перо(1628-1703), пензиониран државен службеник и член наФранцуската академија.[1]Приказната се појавила во неговата збирка од осум бајки нареченаПриказни или сказни од минатото. Книгата доживеала успех и останува популарна до денес.
Приказната започнува со третиот и најмлад син на воденичарот и наследството што тој му го оставил на синот— еднамачка. Најстариот брат добил воденица, средниот брат ги добилмаските а на него му останала мачката. На мачката не е обична мачка, туку онаква којашто бара и добива еден пар чевли. Решена да го направи својот господар богат, мачката фаќазајакво шумата и му го носи на кралот како подарок од својот господар, измислениот маркиз од Карабас. Мачката продолжува да носи подароци на кралот неколку месеци, за што била и наградена.
Еден ден, кралот одлучил да се повози со неговата ќерка. Мачката го наговарила својот господар да се соблече и да влезе во реката од каде што поминувала кралската кочија. Мачка ја скрила облеката под карпа. Кога кралската кочија поминала, мачката почнала да вика помош во голема жалост. Кога кралот дошол да види што се случува, мачката му рекла дека неговиот господар маркизот отишол на капење во реката и дека му ја украле облеката. Кралот наредил да го извадат од реката и да го облечат младичот во раскошни алишта кои му одговараат на титулата, го седнал во кочијата до неговата ќерка, и таа веднаш се вљубила во него.
Мачката истрчала напред и им рекла на селаните да кажуваат дека земјата му припаѓа на маркизот од Карабас. Мачката тогаш отишла во замокот на еденогаркој умеел да се претвора во голем број на суштества. Огарот се претворил волав, но мачката го измамила, тој се претворил го глушец и таа го голтнала. Кралот пристигнал во замокот кој порано му припаѓал на огарот и импресиониран со лажниот маркиз и неговиот имот, му ја дал принцезата за жена. Потоа, мачорот уживал во животот како голем господар, кој трча по глувци само за своја забава.[2]
По приказната веднаш следат двенаравоученија: "едното ја нагласува важноста да се биде итар другото укажува на важноста на облеката воспитанието и манирите на младите за да се освои срцето на принцезата." Во италијанскиот превод одКарло Колодиприказната дава корисни совети ако ви се случи да бидете мачорот или маркизот од Карабас.
Темата се наоѓа во Франција но истата се среќава и во Азија, Африка и Јужна Америка.[3]
"Господар МачкаилиМачорот во Чизми" на Перо е најпознатата приказна во цел западен фолклор за животните како помошник. Сепак, итрата и измамничка мачка не била пронајдок на Перо.[4]Векови пред објавувањето на приказната на Перо,Сомадева, браманот одКашмир, собрал огромна колекцијаИндискинародни приказнии ги нареколКатасаритсагара(санскрит:Kathā Sarit Sāgara) илиОкеан на струи од сказникаде се вклучени бајки со разни мотиви како непобедлива мечеви, садови кои сами си ја исполнуваат содржината, и корисни животни. Во збирката басниПанчатантраилиПет Принципи(санскрит:Panchatantra), збирка на хинду приказни од 5 век постои сказна за една мачка кој не толку вешто како мачката на Перо се обидува да го направи своето богатство во кралската палата.[5]
Во 1553, "Среќниот Константино", приказна слична на "Мачорот во чизми", била објавена воВенецијаодЏовани Франческо Страпаролаво книгатаВеселите Ноќи на Страпарола (италијанскиPiacevoli Notti),[6]прва европска збирка со бајки.[7]Во приказната на Страпарола сиромашниот млад човек е син на жена одБохемија, мачката е преправена вила, принцезата се вика Елизета, а замокот не му припаѓа на огар туку на богат лорд кој загинува во несреќа. Сиромашните младич на крајот станува крал на Бохемија. Изданието на Страпарола било објавен воФранцијаво 1560. Изобилството на усни верзии после оваа на Страпарола може да укажуваат на устен извор на приказната но исто така е можно Страпарола самиот да ја измислил приказна.[8]
Во 1634, друга приказна со измамничка мачка како јунак била објавена во збиркатаПентамероненаЏамбатиста Базилеиако ниту збирката, ниту приказната биле објавени во Франција за време на животот на Перо. Кај Базиле младичот е просјак наречен Гаљузо (понекогаш Каљузо), чие богатство се постигнува на сличен начин како кај Перо. Сепак, приказната завршува така што Каљузо, во знак на благодарност, на мачката ѝ ветува златен ковчег по нејзината смрт. Три дена подоцна, мачка решава да се тестира Каљузо и се преправа дека е мртва и се стаписува кога слуша како Каљузо ѝ кажува на сопругата да ја фати за опашката и да ја фрли низ прозорецот. Мачката скокнува, прашува дали таа е ветената награда што му овозможила на просјакот подобар живот. Мачката потоа бргу исчезнува, оставајќи го својот господар сам да се грижам за себе.
Најверојатно Перо ја знаел приказната на Страпарола, бидејќи "Весели Ноќи" била преведена на француски јазик во 16 век и подоцна се пренесувала во усната традиција.
Најстарото пишано издание било објавено воВенецијаод страна на италијанскиот авторЏовани Франческо Страпаролаво делотоВеселите ноќи на Страпарола(c. 1550-53) во XIV-XV. Оригиналниот наслов билСреќниот Константино(италијански:Costantino Fortunato)
Господарот мачор, или Мачорот во чизмиподоцна бил објавен воПаризво 1697 во збирка сказни нареченаПриказни или сказни од минатите времиња. Во збирката освен оваа приказна биле и други познати приказни:Заспаната убавица,Црвенкапа,Пепелашка, Палче и други. Збирката е позната и под називотСказните на мајката Гуска.[1]Таа веднаш доживеала голем успех.[9]
Како автор на книгата на Перо бил наведен неговиот син Пјер Дарманкур но вистинскиот автор бил токму Перо за кој веќе подолго време се знаело дека се интересира за бајките од минатото а воедно тој во 1694, објавил веќе една приказна наречена "Магарешка кожа".[1]Исто така, ракописот и илустрирациите на пет од приказните (вклучувајќиго и Мачорот во чизми) постоеле две години пред изданието во Париз 1697. Пјер Дарманкур имал шеснаесет или седумнаесет години во времето кога ракописот бил подготвен и, како што сметаат истражувачите Јона и Петар Опи  најверојатно не бил заинтересиран за пишување бајки. Дарманкур, кој станал војник, не покажувал книжевни аспирации, и кога умрел во 1700, не се спомнала никаква негова поврзаност со бајките. А кога Перо починал во 1703, весникот алудирал дека тој е авторот на "Заспаната убавица", бајката која весникот ја објавил во 1696.
Приказната на Перо била преработена многупати во текот на вековите. Лудвиг Тек објавил драматична сатира врз основа на приказната, нареченаDer gestiefelte Kater,[10]а во 1812,Браќата Гримја вметнале верзија на приказната во својата збирка бајкиKinder und Hausmärchen.[11]Во балет, мачорот се појавува во третиот чин на Заспаната убавица наЧајковски. На филм и за телевизија,Волт Дизнинаправил црно-бел нем филм врз основа на приказната во 1922 година.[12]Таа исто така била адаптирана во манга од страна на познатиот јапонски писател и режисерХајао Мијазакиво 1969 година.[13]Уште една верзија била во серијатаТоп филмски приказнисо Кристофер Волкен. Мачорот во оваа адаптација е мачка кој се претвора во човек кога носи ракавици. DreamWorks Animation го објавиле анимираниот филмМачорот во Чизми, со гласот наАнтонио Бандерас. Овој нов филм нема речиси никакви сличности со книгата.
Театарот за деца и младинци одСкопјево 2017 на репертоарот ја има претставата „Мачорот во чизми“. Адаптација на познатата приказна од Шарл Перо ја направил Горјан Милошевски, според идеи на режисерот Игор Ивковиќ. Текстот пренесува порака како да се сака и сподели животот со пријателите и саканите. Како преку добрина и отворено срце да се дојде до поубав живот. Во оваа драма и претстава ги нема лукавоста, расипаната снаодливост и важноста на материјалните добра кои се истакнати во традиционалната бајка - рекол авторот на текстот Горјан Милошевски.[14]
Македонските изданија главно се сликовници. Приказната била објавена и во збирки како Најубави светски бајки 2, издание Топер, Скопје. Најстаро издание во кое фигурира приказната на македонски јазик е книгата Сказни, од браќата Грим во превод наРадован Павловски, во издание на Нова Македонија, Скопје од 1965.[15]