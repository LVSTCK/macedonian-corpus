Милан Завков
Милан Завков (Скопје, 1 јули 1962 — Скопје, 6 февруари 2023)[1] — македонски виртуозен хармоникаш и музички творец.
Животопис
[уреди | уреди извор]Завков хармоника започнал да свири кога имал 8 години. Првиот обид го имал на 14 години, кога бил дел од оркестарот на Ѓорѓи Димчевски во ансамблот „Млад Танец“. Во раните години, Завков свирел во КУД „Мирче Ацев“. Во времето кога се запишал на студии, немало отсек за хармоника. Така, тој дипломирал на музичката академија во Скопје, а главен инструмент му бил контрабас. Со октетот „Македонија“ ја снимил својата прва плоча, во 1970 година со четири ора.
Работел заедно со саксофонистот Ферус Мустафов, и бил долгогодишен член на групата „Македонски мерак“, а подоцна и на дел од ансамблот „Танец“ како симбол на македонскиот традиционален фолклор. Автор е на голем број песни, изведувани од страна на Виолета Томовска, Гоце Арнаудов, Ефто Пупиновски, Благица Павловска, Анета Мицевска, Ленче Кукиќ и Горан Кукиќ, и музичките групи Група Маестро и Група Академци.
Починал на 6 февруари 2023 г. од срцев удар.
Музичко творештво
[уреди | уреди извор]Завков направил музика за голем број на песни на наши познати изведувачи:
- Љуби ме Иле Илија (песна на Атина Апостолова) (1986)
- Ти ми можеш се (песна на Атина Апостолова) (1989)
- Ај засвирете млади момчиња (песна на Виолета Томовска) (1990)
- Каде брзаш животе (песна на Виолета Томовска) (1992)
- Оди тивко (песна на Виолета Томовска) (1992)
- Гори душата (песна на Виолета Томовска) (1993)
- Три срца јас да имам (песна на Виолета Томовска) (1993)
- Камен да беше срцето (песна на Виолета Томовска)
- Мораш душо да ме разбереш (песна на Благица Павловска) (1994)
- Нема друга Македонија (песна на Војо Стојановски)
- Стамбол град (песна на Благица Павловска)
- Сон си сони мома Трена (песна на Никола Костадиноски-Кољо) (1996)
- Те видов, и се заљубив (песна на Атина Апостолова) (1998)
- Свири мајсторе (песна на Гоце Арнаудов) (1999)
- Што ако отрезнам (песна на Ефто Пупиновски) (2000)
- Засвири една наша Милане (песна на Сузана Спасовска) (2001)
- Лазарополе таму најгоре (песна на Наум Петрески) (2003)
- Лична Јовано (песна на Наум Петрески)
- Суводолица (песна на Војо Стојановски) (2003)
- Кој ја роди песната (песна на Зуица Лазова) (2006)
- Македонија во моето срце (песна на Ванчо Тарабунов)
- Отвори Јано пенџери (песна на Група Маестро) (2012)
- Горчи (песна на Група Маестро) (2015)
- Верувај ми (песна на Група Маестро) (2016)
- До зори (песна на Мето Богданов) (2017)
- Дајте песна некоја (песна на Душко Георгиевски) (2023)
Наводи
[уреди | уреди извор]- ↑ „Почина Милан Завков – легенда на хармониката“. Умно. 7.02.2023. Посетено на 12 февруари 2023. Проверете ги датумските вредности во:
|date=
(help)