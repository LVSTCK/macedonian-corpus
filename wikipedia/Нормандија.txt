Нормандија(нормандски:Normaundie,француски:Normandie) — еден одрегионите на Франција, приближно одговара на историскотоВојводство Нормандија.
Административно, Нормандија е поделена на петдепартмани:Калвадос,Ер,Манш,ОрниПоморска Сена. Регионот опфаќа 29.906 км2.[2]Со население од 3 328 364 жители согласно пописот од 1 јануари 2016 (RP INSEE 2013), населеноста на Нормандија изнесува 111 жители на км2формирајќи околу 5% од територијата на Франција. Климата е океанска. Средните температури се 6 °C во зима и 17,5 °C во лето[2].
Жителите на регионот се Нормандијци кои водат потекло одНорманите. Јазикот енормандски.
Историскиот регион на Нормандија го подразбира денешниот регионот Нормандија, како и мали области кои сега се дел од "департманите," или областите Мајен и Сарт.Каналските Острови(кои Французите ги нарекуваат воедноАнглонормандски Острови) историски се дел од Нормандија; тие покриваат 194 км2[3]и се состојат од:ГернзииЏерси, кои денес се под власта на Британската Круна и каде кралицатаЕлизабета IIе Војвода на Нормандија.[4]
Името на Нормандија е изведено од населбата главно составена одданскиинорвешкивикинзи(Нормани) од 9 век, и потврдено со договор во 10 век помеѓу кралотКарло III од Францијаи ерлотРолоодМере,Норвешка. Век и половина по норманското освојување наАнглијаво 1066, Нормандија и Англија биле поврзани сонорманскиифранкискивладетели.
Археолошките наоди, како пештерски цртежи, докажуваат дека луѓе биле присутни во регионот уште вопраисторијата.
Келтите(познати и какоБелгииГали) на неколку наврати ја напаѓале Нормандија од 4 до 3 век пред нашата ера. КогаЈулиј Цезарја нападналГалија, имало девет различни галски племиња кои живееле во Нормандија.[5]Романизацијата на Нормандија се постигнала со вообичаените методи: изградба на римски патишта и воведување на политика на урбанизација. Класицистите имаат сознанија за многу гало-римски вили во Нормандија[6].
Во доцниот 3 век, варварите ја опустошиле Нормандија. Крајбрежните населби биле разрушени од саксонскитепирати. Христијанството почнало да се воспоставува во тек на овој период. Во 406 година, германските племињазапочнале со освојување од исток, додекаСаксонцитего заземале крајбрежјето.Римскиот царсе повлекол од поголемиот дел на Нормандија. Во 487, просторот меѓуреката Сомаи рекатаЛоарападнале под контрола нафранкискиотвладетелКлодовик.
Викинзитепочнале да ја напаѓаат долината наСенаво средината на 9 век. Уште во 841 година, викиншката флота се појавила на устието на Сена, главниот пат по кој тие навлегле воБританија.[7]По напаѓањето и уништувањето на манастирите, ја искористиле предноста при распадот на империјата наКарло Великиза да го заземат северниот дел на Франција.Војводството Нормандијабило создадено занорвешкиототвикиншкиводач Хролфр Рагнвалдсон, илиРоло(познат и какоРоберт од Нормандија). Роло под опсада го држелПариз, но во 911 прифатил вазалство кај кралот на ЗападнитеФранки(Карло Простиот), со Спогодбата од Сен Клер сир Епт. Со оваа спогодба на Роло законски му ја потврдиле територијата која тој и неговите викиншки сојузници претходно ја освоиле во битка. Името "Нормандија" го одразува викиншкото (односнонорманското) потекло на Роло.
Потомците на Роло и неговите следбеници го усвоиле локалниотгалоромански јазики стапувале во брак со месното население. Така се создале Нормандијци кои се мешавина одНормани,ФранкииКелти.
Роловиот потомокВилијам, Војвода на Нормандија, станал крал на Англија во 1066 вонорманското освојување на Англијакое кулминирало воБитката кај Хејстингс, кога Вилијам го задржал Војводството Нормандија за себе и за неговото идно поколение.
Покрајнорманското освојување на Англијаи последователните освојувања на Велс иИрска, Норманите се прошириле и во други области. Норманските семејства, како оние наТанкред од Отвил, Рејнулф Дренго иГимонд од Муленодиграле важна улога во норманското освојување на јужна Италија и вокрстоносните војни.
Династијата Дренго и синовите на Танкред, Вилхелм Железата Рака, Дрого од Отвил, Хамфри од Отвил, Роберт Гискар и Рожер Големиот Гроф прогресивно освојувале територии во Јужна Италија сè до основањето наКралството Сицилијаво 1130. Тие и нивното поколение обезбедиле свој дел и воКрстоносните државиод Мала Азија и воСветата Земја.
Норманскиот истражувач од 14 век,Жан де Бетанкуросновал царство наКанарските Острови. Бетенкур ја добил титулата Крал на Канарските Острови, но како свој господар го признал Енрике III од Кастиља, којшто му помогнал за време на освојувањето.
Во 1204, за време на владеењето на Јован Безземниот во Англија, копнениот дел на Нормандија од Англија преминал во Франција, за време наФилип II од Франција. Островскиот дел на Нормандија (Каналските Острови) останале под англиска контрола. Во 1259,Хенри III од Англијаја признал законитоста на француското поседување на копното Нормандија, соПариската спогодба од 1259. Неговите наследници, сепак, честопати се бореле да ја вратат контролата на копнениот дел на Нормандија.
Норманската повелбанаЛуј X од Францијаво 1315 (и подоцна пак потврдена во 1339) – исто какоГолемата повелбаво Англија по 1204 – гарантирала слободи и привилегии на провинцијата Нормандија.
Француската Нормандија била окупирана од Англија за време наСтогодишната војнаво 1345-1360 и повторно во 1415-1450. Нормандија изгубила три-четвртини од населението во текот на војната.[8]Потоа се вратил просперитетот во Нормандија сè до верските војни во Франција кога многу нормански градови (Алансон,Руан,Каен, Кутанс, Баје) се приклучиле напротестантската реформација. НаКаналските Острови, периодот накалвинизмотпо реформацијата бил задушен когаангликанствотосе наметнал поАнглиската граѓанска војна.
Самуел де Шамплентргнал од пристаништето наОнфлерво 1604 и ја основалАкадија. Четири години подоцна, тој го основал градотКвебек. Оттогаш-наваму, Норманите се вклучиле во политиката за експанзија воСеверна Америка. Тие продолжиле да го истражуваатНовиот Свет:Рене-Роберт Кавелје де ла Салотпатувал во областа наГолемите Езера, а потоа наРеката Мисисипи.Пјер Ле Моан Дибервили брат му Лемоан де Бјенвил ја основалеЛуизијана, Билокси,МобилиЊу Орлеанс. На териториите кои се наоѓаат помеѓуКвебеки делтата на Мисисипи се создалеКанадаиЛуизијана. Колонистите од Нормандија биле меѓу најприсутни воНова Франција, составена одАкадија,Канада, иЛуизијана.
Онфлер иАврбиле двете главни пристаништа на Франција затрговијата со робови.
Иако земјоделство останало значајна гранка, индустриите како што се ткаењето, металургија, рафинирање шеќер, керамика и бродоградбата биле воведени и се развивале.
Во 1780, економската криза и кризата наСтариот режимја погодила Нормандија, како и другите делови на државата, што довело доФранцуската револуција.Лошите жетви, техничкиот напредок и ефектите од Едемскиот договор потпишан во 1786 влијаеле на вработувањето и економијата на провинцијата. Нормандијците работеле под тежок товар од даночни давачки. Во 1790 петте департмани на Нормандија ја замениле поранешната провинција. На 13 јули 1793,Шарлота Кордего убила јакобинскиот водачЖан Пол Мара.
Нормандијците реагирале малку на многуте политичките пресврти карактеристични за 19 век. Главно тие ги прифаќале промените на режимот (Првото Француско Царство,Бурбонската реставрација,Јулиската монархија,Втората Француска Република,Второто Француско Царство,Третата Француска Република).
По Француските револуционерни војни иНаполеоновите војни(1792-1815) имало економска преродба (механизација на текстилното производство, првите возови и сл.).
Една нова економска активност го поттикнала брегот: крајбрежниот туризам. 19 век го означува раѓањето на првата туристичка плажа.
За време наВтората светска војна, по капитулацијата на 22 јуни 1940 година, копнениот дел на Нормандија бил дел од германската окупирана зона на Франција.Каналските Островибиле под окупација од страна на германските сили од 30 јуни 1940 до 9 мај 1945 година. Во градотДјепсе случил неуспешниотНапад на Дјеп(познат и како „Операција Насочувач“) од страна на канадските и британските воени сили, на 19 август 1942.
Сојузниците, вклучувајќи ја Британија, САД, Канада и Слободна Франција, координирале голем дотур на војници и материјали за поддршка на големиотнапад на НормандијанаДенот Дна 6 јуни 1944 година под кодно имеОперација Оверлорд. Каен, Шербур, Карентан, Фалез и други градови изгубиле многу жртви воБитката за Нормандија, која продолжила до затворање на т.н. Фалезиски јаз помеѓу Шамбоа и Мон Ормел. Следело ослободувањето наАвр. Ова било значајна пресвртница во војната и довело до обнова нафранцуската република. Остатокот на Нормандија бил ослободен на 9 Мај 1945 година, на крајот на војната, кога завршила и окупацијата на Каналските Острови.
Помеѓу 1956 и 2015 Нормандија била поделена на дваадминистративни региони:Долна НормандијаиГорна Нормандија; регионите биле споени во еден регион на 1 јануари 2016 година.Горна Нормандија(Haute-Normandie) се состоела одфранцускитедепартманиПоморска СенаиЕр, аДолна Нормандија(Basse-Normandie) надепартманитеОрн,Калвадос, и Манш.
ИсторискотоВојводство Нормандијапорано било независно војводство кое се наоѓа во долниот дел на рекатаСена, подрачјетоПеј де Кои регионот на запад накајПеј Дожпа сè доКотентенскиот полуостров.
Западна Нормандија припаѓа наАрмориканскиот масив, иако поголемиот дел од регионот му припаѓа на Парискиот басен. Најстарите карпи во Франција се воЖобур[9]на Котентенскиот полуостров. Регионот долж северниот брегот се граничи соАнглискиот Канал. Постојат гранитни карпи во западниот и варовнички карпи во источниот дел. Постојат долги плажи кои се протегаат во средина на областа. Забележливата одлика на пејзажот се создава одмеандритена Сена како што таа се приближува до својата утока. Највисоката точка е Сињал Декув (417 м) во Армориканскиот масив.
Нормандија нема многу шуми:[10]12.8% од територијата е пошумена, во споредба со францускиот просек од 23.6%, иако процентот варира помеѓу департманите. Ер има најмногу шума (21%), додека Манш има најмалку (4%) што воедно е карактеристично и заОстровите.
Каналските Островикултурно и историски се сметаат како дел на Нормандија. Сепак, тие се под Британската Круна и не се дел од денешниот француски регион Нормандија,
Иако Британија го предала копнениот дел на Нормандија, како и друг француски имот во 1801, монархот на Обединетото Кралство ја задржува титулата Војвода на Нормандија за Каналските Острови.[11]Каналските Острови (освен Шосе) денес остануваат под Британската Круна. На тој начин службената здравица на Каналските Острови е "Кралицата, нашиот Војвода" (француски:La Reine, notre Duc). Како што пишува во Парискиот мировен договор од 1259, британскиот монарх се подразбира деканее Војвода на копното Нормандија.
Реките во Нормандија се:
И многу крајбрежни реки:
Денешниот регион Нормандија бил создаден со територијалната реформа на француските региони во 2014 година со спојувањето наДолна Нормандија, иГорна Нормандија. Новиот регионот стапил на сила на 1 јануари 2016 година, по регионалните избори во декември 2015 година.[12]
Регионалниот Совет има 102 членови кои се избираат според систем на пропорционална застапеност.Извршната властсе состои од претседател и потпретседатели. Ерве Морен од партијата на центарот бил избран за претседател на советот во јануари 2016 година.
Поголемиот дел од Нормандија е претежно земјоделска, со сточарството како најважен сектор (иако во опаѓање после врвот кој го достигнал во 1970-тите и 1980-тите). Областите во близина наСена(поранешнаГорна Нормандија) содржат поголема концентрација на индустрија. Нормандија е значаен производител на цидра во регионот, а произведува и калвадос, дестилирана цидра или ракија од јаболка. Други важни економски активности се производство на млечни производи,лен(60% од производството во Франција), одгледување коњи (вклучувајќи и две француски национални фарми на пастуви), риболов, морска храна, и туризам. Регионот содржи три француски јадрени централи. Преку Нормандија лесен е пристапот до и одВелика Британијапреку пристаништата во Шербур,Каен(Уистреам),Аври Дјеп.[13]
Во јануари 2006 година, населението на Нормандија (вклучувајќи го и делот на Перш кој се наоѓа во Орн, но со исклучок наКаналските Острови) се проценува на 3,260,000 со просечна густина од 109 жители на км2, што е под францускиот национален просек, но се зголемува на 147 заГорна Нормандија.
Поголемите градови (според население од пописот во 1999) сеРуан(518,316 во градското подрачје), главен град од 2016 година на провинцијата и претходно на Горна Нормандија; Каен (420,000 во градското подрачје) и поранешен главен град на Долна Нормандија;Авр(296,773 во градското подрачје); и Шербур (117,855 во градското подрачје).
Традиционалното провинциско знаме на Нормандија,црвено со два златни леопардасе користи во денешните региони. Историската верзија со три леопарда (позната на нормандиски какоles treis cats, "трите мачки") се користи од страна на некои здруженија и поединци, особено оние кои го поддржуваат обединувањето на регионите и културни врски соКаналските Островии Англија.ЏерсииГернзиги користат трите леопарди во нивните национални симболи. Трите леопарди ја претставуваат силата и храброста на Нормандија кон соседните провинции.
Неофицијална химна на регионот е песната "Моја Нормандија".
Нормандискиот јазик се зборува во областа од малкумина население на копнениот дел и на островите, со концентрација во Котентенскиот полуостров. Истиот разликува 2 дијалекта: на запад, котентенски дијалект, а во Пеј де Ко, на исток има кошки дијалект. Во топонимијата се гледа нордиското влијание во овојоилски јазик; на пример-бек(поток),-fleur(река),-hou(остров),-dalили-dalle(долина) и-hogue(рид).[19]Францускиот јазик е единствениотслужбен јазикво копнениот дел на Нормандија аанглискијазик е службен јазик на Каналските Острови.
Во архитектурата, катедралите, опатиите (како што е Манастирот на Бек) и замоците на Нормандија се карактеристични за поранешното Војводство и за норманската архитектура во Англија понорманското освојување во 1066.
Архитектурата воГорна Нормандијасе одликува со згради чии фасади се со греди налик на англиската архитектура, иако селските куќи воПеј де Косе повеќе одговор на социоекономските и климатските императиви. Доста од архитектонското наследство било уништено за време наБитката за Нормандија, во 1944. Поствоената и урбана обнова, како во Авр и Сен Ло, може да се рече, дека ги покажува и доблестите и недостатоците намодернистичките и нападни трендови на 1950-тите и 1960-тите години.Авр, градот изграден од страна на Огист Пере, бил додаден насписокот на светското наследство на УНЕСКО во 2005 година.
Традиционалната архитектура воДолна Нормандијаја претставуваат градби одграниткој е доминантен локален градежен материјал. На Каналските Острови, исто така, го има ова влијание – Шосе со години бил извор на гранит, вклучително и оној за изградба наМон Сен Мишел.
Јужниот дел на Бањол де Лорн е исполнет со буржоаски вили воBelle Époqueстил со полихромни фасади, сводести прозорци и уникатни кровови. Оваа област, изградена меѓу 1886 и 1914, има автентичен "бањолески" стил и е типичен пример на селски туризам на високата класа на тоа време. Црквата Свети Герман во Керкевил со својот трилистен под вклучува елементи на еден од најстарите места за христијанска богослужба во Котентен. Таа му е посветена наГерман од Нормандија.
Делови на Нормандија се пространи села со пасиштата за говеда и овоштарници насадени со јаболкници. Широк спектар на млечни производи се произведуваат и извезуваат. Нормандските сирења ги вклучуваатКамамбер, Ливаро, Пон Левек, Брија-Саварен, Нешател, Пети Суис и Бурсен.[20]Нормандскиотпутерикајмаксе користат во гастрономските специјалитети.
Рибата и морските плодови се со супериорен квалитет во Нормандија.[се бара извор]Школките од Котентенскиот полуостров се голем деликатес низ цела Франција. Нормандија е главен одгледувач и извозник наостригии разни видови на школки, во Франција.
Нормандија е главен производител нацидраво регионот (многу малку вино се произведува).Периисто така се произведува, но во помалку значајни количини. Ракијата од јаболка, од кои најпозната сорта екалвадос, исто така е популарна. "Нормандска дупка" (trou normand) е пауза за чашка калвадос со цел да се подобри апетитот и да се направи простор за следното јадење, и овој обичај сè уште се применува во многу домови и ресторани.Помоеаперитивпроизведен со мешање на неферментирана цидра и ракија од јаболка. Друг аперитив енормандиски кир, една доза крем де касис се надополнува со цидра.Бенедиктинсе произведува во Фекамп.
Јаболката се исто така широко се користи во готвење: на пример, нормандски школки (moules à la normande)се школки варени со јаболка, павлака и сирење,бурделосе јаболка печени во тесто, и сите места во областа имаат некоја своја варијанта напита од јаболка, која популарно ја викааттан тан тан тан, зашто луѓето не може да го изговорат точно француското име "Tarte Tatin". Класично јадење од тесто за регионот енормандискиот тарт, варијанта на пита со јаболка.
Други регионални специјалитети вклучуваат каенскочкембе(tripes à la mode de Caen), јагула (andouilles), кошка салата (salade cauchoise), јагнешко, морска храна (школки, скалеп, јастог, скуша...), итергул(вид на сутлијаш, зачинет оризов пудинг).
Нормандските јадења вклучуваат руанско пате, иветско запржено пилешко и динстана гуска. Зајак се приготвува со печурки илина аврски начин,полнет со свински нозе. Други јадења се овчо наруански начин, телешко, телешки црн дроб со моркови и говедско (или мисирка) во павлака и со печурки.
Нормандија, исто така, е позната и по колачите. Оттука потекнуваатбриошотидујонот(круши печени во тесто), колачите краклен, рулет (craquelins,roulettes)воРуан, фуас (fouaces)воКан,фаливо Лизје, сабле (sablés)во Лизе. Други колачи и слатки од регионот вклучуваатруански јаболков шеќер, карамели од Инсињи, берлинго од Фалез, марципан од Авр,крокети од Аржантенимакаронод Руан.
Нормандија е родната земја наТајеванготвачот на кралевите од Франција,Шарл VиШарл VI. Тој го напишал најстариот француски готвач насловенLe Viandier.Млечниот џемисто така бил направен во Нормандија, околу 14 век.
Војводите од Нормандија давале овластување и ја инспирирале епската литература за да се запише и легитимира нивното владеење.Вас,Ордерик ВиталисиСтефан Руанскибиле оние кои пишувале во служба на војводите. По поделбата во 1204, француската книжевност била модел за развој на книжевноста во Нормандија. Меѓу позначајните нормандиски писатели на француски јазик сеЖан Маро,Реми Бело,Ги де Мопасан,Жил Барбе д'Одервили,Густав Флобер,Октав Мирбо, иРеми де Гурмон, иАлексис де Токвил. Браќа,ПјериТома Корнеј, родени во Руан, биле големи фигури на француската класична литература.
Давид Феран(1591-1660) во неговатаНормандска музаоставил белег врз литературата нашишана на нормандски јазик. Во 16 и 17 век, работниците и трговци наРуанвоспоставиле традиција на полемична и сатирична литература во форма на јазик нареченаparler purin. На крајот на 18 век и почетокот на 19 век, новото движење се појавило на Каналските Острови, предводено од страна на писатели како што сеЖорж Метевје, што поттикнало книжевна преродба и на копнениот дел на Нормандија. Во егзил воЏерси, а потоа наГернзи,Виктор Игосе заинтересирал за традиционална литература.Работниците на моретое добро познат роман од Иго кој се случува на Каналските Острови. РоманотЗабетодАндре Лујод 1969 година е првиот роман објавен на нормандски.
Нормандија има богата традиција на сликарство и на Франција ѝ дала некои од нејзините најважни уметници.
Во 17 век некои од поголемите француски сликари биле Нормандијци какоНикола Пусен, роден воЛез АнделииЖан Жувене.
Романтизмотзабележал сликари на Каналскиот брег на Нормандија.Ричард Паркс БонингтониЏ. М. В. Тарнерод Велика Британија дошле на брегот на Нормандија, привлечени од светлината и пејзажите.Теодор Жерико, роден во Руан, бил значајна фигура во романтичното движење, а делотоСплавот на Медуза(оригинал:Radeau de la Méduse)се сметало за пробив на сликарскиотромантизамво Франција кога официјално било прикажано во салонот во 1819. Одреалистите, забележлива фигура еЖан-Франсоа Просо, роден на Ла Хаг. Пејзажниот сликарЕжен Буден, роден во Онфлер, имал влијание наимпресиониститеи бил многу ценет од страна наМоне.
Оттргнувајќи се од формализирани и класични теми на почетокот на 19 век, сликарите импресионисти претпочитале да се сликаат на отворено, во природна светлина, и да се концентрираат на пејзажи, градови и сцени од секојдневниот живот.
Водачот на движењето и таткото на модерното сликарство,Клод Монее еден од најпознатите импресионисти и главен лик во ликовно наследство на Нормандија. Неговата куќа и градините воЖиверние една од најпосетуваните туристички локации во регионот. Градините се познати по убавината и нивните водни лилјани и биле значајни за уметничка инспирација на Моне. Нормандија била инспирација на неговото творештво, од сликите на Руанската катедрала до познатите слики на карпите во Етрета, плажата и пристаништето во Фекамп и изгрејсонцето наАвр. Сликата на МонеИмпресија, Изгрејсонце, довела до движењето во сликарството нареченоИмпресионизам. По Моне, сите главниавангарднисликари на 1870-тите и 1880-тите дошле во Нормандија да ги сликаат нивните пејзажи и менувањето на светлината, главно долж долината на Сена и нормандското крајбрежје.
Пејзажи и сцени од секојдневниот живот биле, исто така, овековечени на платно со уметници какоВилијам Тарнер,Гистав Курбе, Онфлер роден какоЕжен Буден,Камиј Писаро,Алфред Сисли,Огист Реноар,Гистав Кајбот,Пол Гоген,Жорж Сера,Пол Сињак,Пјер Бонар,Жорж БракиПабло Пикасо. Додека сликите на Моне украсуваат галерии и збирки низ целиот свет, значителна количина импресионистички дела можат да се најдат во галериите низ Нормандија, како што се Музејот на Уметноста воРуан, Музејот Ежен Буден во Онфлер или Музејот Андре Малро воАвр.
Морис Дени, еден од водачите и теоретичарите на Набис движењето во 1890-тите години, е роден во Гранвиј, во департманот Манш.
Нормандиското здружение за модерно сликарство било формирано во 1909 од страна на Пјер Димон, Роберт Антоан Пиншон, Ивон Барбие и Ежен Тирвер.Жан Дибифе, еден од водечките француски уметници од 1940 година и 1950-тите години е роден во Авр.
Христијанските мисионери воспоставилемонашки заедницина територијата во 5 и 6 век. Некои од овие мисионери дошле од другата страна наКаналот. Влијанието на келтското христијанство се уште може да се најде во Котентен. Со одредбите на Договорот од Сен Клер сир Епт, Роло, викиншки паганин, го прифатил христијанството и бил покрстен. Војводството Нормандија затоа е формално христијанска држава уште од основањето. Катедралите на Нормандија имале влијание низ вековите и во верата и во политиката.Кралот Хенри IIод Англија, отишол на покајание во катедралата во Авранш на 21 мај 1172 за убиството наТомас Бекет.Мон Сен Мишеле историско место за поклонение.
Нормандија нема еден генерално прифатенсветец-заштитник, иако оваа титула е му се припишува на СветиМихаил, и на Свети Уан. Многу светители се почитувале во Нормандија низ вековите, вклучувајќи ги: