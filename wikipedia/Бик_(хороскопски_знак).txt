Бик (хороскопски знак)
Хороскопскиот знак Бик (латински: Taurus, грчки: Ταύρος) го носат оние коишто се родени помеѓу 20 април и 20 мај. Со овој знак владее планетета Венера. Симболот ја претставува главата на бикот или божицата на Земјата што ја држи Месечината.
На патување низ зодијакот
[уреди | уреди извор]На вториот степен, човекот има потреба да го утврди она што го започнал. Се обидува да биде посигурен додека ужива во плодовите од својата работа. Бикот е комбинација од негативен капацитет за примање, фиксно ограничување, практичноста на земјата и убавината од неговиот владетел Венера.
Мотивација
[уреди | уреди извор]Бикот е градител. Ниеден друг знак нема поголемо разбирање за вредноста на основните потреби за живеењето: храна и пиење, кревет за легнување, покрив над главата и редовен приход. Неговите сетилни перцепции се многу силни (мириси, звуци, бои). Има потреба да создава имот, а не се откажува дури и кога е тешко. Неговата издржливост се граничи со тврдоглавост: кога ќе ги вкопа нозете на некоја позиција, не се откажува така лесно, ниту лесно го менува мислењето. Има извонредна меморија, но често е глув за она што не сака да го слуша. Негова парола е: „Јас имам."
Во работа и интереси
[уреди | уреди извор]Биковите имаат специјална дарба за манипулирање со парите, поради што некои се привлечени од професиите банкарство или сметководство. Други пак, се посреќни кога работат во професии поврзани со земјата - земјоделство, градинарство. Биковската креативност е значајна во наталните карти на уметниците од било кој тип: пејачи, музичари, сликари, поети, па дури и готвачи.
Во односи
[уреди | уреди извор]Биковите се бавни во искажување на нивните чувства, кои се долготрајни и длабоки. Знаат да создадат долготрајни пријателства и љубовни врски, и нерадо ја напуштаат врската, дури и кога е неуспешна. Не сакаат да бидат сами. Подароците ги ценат како физички израз на љубовта.
Домашен живот
[уреди | уреди извор]Посета на домот на Бикот е пријатно чувство: атмосферата е лежерна, декорот е пријатен, храната извонредна, а биковското уживање во едноставните нешта е заразно. Машкото Бик сака имот на село, а жената Бик го сфаќа мајчинството како природно исполнување. Но, треба да бидете подготвени да слушате за деталите поврзани со децата или за ценкањето на пазар.
Зборови кои го опишуваат Бикот
[уреди | уреди извор]Важи и за двата пола: решителен, чувствителен, практичен, пријатен, непосреден, доследен, упорен, постојан, трпелив, толерантен.
Понекогаш знае да биде: штедлив, здодевен, нефлексибилен, прекумерно посесивен, попустлив кон себе, тврдоглав, нетактичен.
Користена литература
[уреди | уреди извор]- Марион Марч и Џоан Мекеверс: „Астрологија: основни начела“, Дечје новине, Горњи Милановац, 1994.
- Линда Гудман: „Сончеви знаци“, Белград, 1987.
- Миле Дупор: „Не верувајте, проверете“, Белград.