Од вкупно доделени 1.322 одликувања на територијата на поранешна Југославија, со орденот „Народен херој на Југославија“ се одликувани 66 лица родени во денешна Република Македонија, учесници во НОБ. Од нив 44 загинале за време на војната. Последните живи народните херои од Македонија починале во 2013 година (Атанас Забазноски и Мара Нацева).
Најмногу народни херои - 14 има од Прилеп и Прилепско, 8 од Куманово и Кумановско, 7 од Битола и Битолско, 5 од Скопје итн. Фана Кочовска - Цветковиќ (27 јули 1927 – 17 април 2004), беше најмладиот народен херој на Југославија.
Во 1945 година биле прогласени првите борци од Македонија за народни херои: Мирче Ацев, Стеван Наумов - Стив, Орце Николов, Страшо Пинџур, Христијан Тодоровски - Карпош и Кузман Јосифовски - Питу. На 29 ноември 1953 година биле доделени последнитe одликувања „народен херој“ на борци од Македонија.
За народни херои се прогласени следните лица:[1][2][3]
Благој Јанков - Мучето • Блажо Тодоровски • Борка Велески • Борка Талески • Боро Петрушевски - Папучар • Вера Ацева • Видое Смилевски - Бато • Димитар Богоевски • Ѓоце Стојчевски - Амбарче • Ибе Паликуќа • Јосиф Јосифовски • Крсте Црвенковски • Кузман Јосифовски - Питу • Мара Нацева • Манчу Матак • Мирче Ацев • Михајло Апостолски • Лазар Колишевски • Љупчо Арсов • Наум Наумовски • Орде Чопела • Орце Николов • Раде Јовчевски - Корчагин • Рампо Левков - Левката • Стефан Наумов - Стив • Страхил Гигов • Страшо Пинџур • Тихомир Милошевски • Тодор Циповски - Мерџан • Христијан Тодоровски - Карпош • Цветан Димов • Чеде Филиповски - Даме