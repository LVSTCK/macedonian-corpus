Виктор Иго(француски:Victor Hugo;Безансон,26 февруари1802–Париз,22 мај1885) — францускиписател, еден од предводниците на францускиотромантизам. ПокрајБалзак, Иго се смета за најголема фигура вофранцуската книжевноство19 век. Негови најпознати дела сеБогородичната црква во ПаризиКлетници. Како политичар, Иго бил голем борец против деспотизмот и тиранијата, а се залагал за укинување на смртната казна. Бил оженет за Адел Фуше, симпатија од неговото детство, со која имал пет деца.
Иако бил посветен ројалист како млад, неговиот светоглед се променил со текот на годините, па подоцна станал републиканец, што се одразило во неговото творештво. Иго живеел 20 години во прогон на островотГернзивоЛаманшза време на владеењето на кралотНаполеон III. При враќањето во Париз бил свечено пречекан. Починал на 83 години во Париз, а погребан е на гробиштатаПантеон. Неговото дело ужива голема почит во неговата родна земја, а неговиот лик се наоѓал на француската банкнота од пет франци.
Виктор Иго бил трет син на Јозеф Леополд Сижибер Иго и Софи Требише, а негови браќа биле Абел Жозеф Иго и Евгениј Иго. Бил роден 1802 воБезансон, град во источниот дел наФранш Конте. Неговиот татко Леополд бил слободоумен републиканец кој многу го почитувалНаполеон Бонапарт. Неговата мајка Софи била од благородничко католичко семејство и се смета дека имала тајна врска со генералот Виктор де ла Ори, кој бил погубен 1812 поради сомнеж за ковање заговор против Наполеон. Детството на Иго било време на политички превирања воФранција: Наполеон бил крунисан за император две години по раѓањето на Иго, абурбонската династијасе вратила на власт кога Иго наполнил 13 години. Неговите родители имале спротивставени политички и верски сфаќања.[1]
Бидејќи Леополд бил генерал во Наполеоновата армија, Иго често патувал. Како дете ги посетилНеапол,Алпите,Средоземјето,Рим, и други европски одредишта. Сопругата Софи го придружувала Леополд на патувањата во Италија каде бил гувернер во провинцијата Неапол, и Шпанија, каде повремено раководел со три провинции. Изморена од честите патувања поради воени обврски, и поради тоа што сопругот не бил наклонет кон католицизмот, Софи привремено се разделила од Леополд се вратила во Париз со децата во 1803 година. Таа го воспитала и образувала Иго, што се забележува по неговите први поетски обиди, каде главен мотив се љубовта кон кралот и верата. Подоцна, пред настаните одфранцуската револуција од 1848година, тој се побунил против католичките ројалисти и преминал кон републиканците и слободоумието.
Младиот Иго се вљубил и бил во врска со Адел Фуше, другарка од детството, и покрај противењето на мајка му. Поради почит кон мајка му, Виктор ја зел Адел дури по смртта на Софи во 1822 година. Првото дете на Виктор и Адел, Леополд, починало како доенче во 1823 година. Следната година се родила Леополдина, а потоа следеле Шарл на 4 ноември 1826, Франсоа-Виктор на 28 октомври 1828 година, и Адел на 4 август 1830 година. Љубовта кон ќерките Иго ја опеал во повеќе песни, меѓу коиМоите две ќерки.[2]
На 15 февруари 1843 се венчала најстарата и омилена ќерка на Иго, Леополдина, настан што Иго го опеал во песната15 февруари 1843.[3]Леополдина починала на 19 години во 1843, кратко по венчавката со Шарл Вакери. На 4 септември 1843 се удавила воСенапаѓајќи од брод. Поради тешката облека брзо потонала, а заедно со неа починал и сопругот обидувајќи се да ја спаси. Иго во тоа време бил на југот на Франција со љубовницата, а за смртта на ќерката прочитал во весник и бил многу потресен.[4]ПоематаВо Вилкјеја посветил на починатата ќерка.[5]Целиот свој живот Иго ги посетувал гробовите на неговата мајка и на ќерка му, тагувајќи по нив. Една негова песна од 11 јули 1846 година, е напишана по враќање од гробишта.[6]Подоцна, Иго накратко го опишал својот живот во песнитеНапишано во 1846,[7]иНапишано во 1855, во кои одговара на писмото на еден маркиз од 1846 година.[8]Инаку, Иго бил познат како многу нескромен, вообразен и болно суетен човек.[9][10]
По три неуспешни обиди, во 1841 Иго бил избран за член наФранцуската академијаи со тоа ја потврдил својата улога вофранцуската книжевност. Потоа се вклучил во политичкиот живот и станал голем поборник наРепубликата. Истата година, кралотЛуј-Филипго поставил Иго за кралскигенеалоги од таа позиција зборувал противсмртната казна, социјалната неправда, и слободата на печатот. Подоцна, Иго бил избран во законодавната и конститутивната асамблеја. Кога Луј Наполеон (Наполеон III) ја презел целосно власта во 1851 и го донел антипарламентарниот устав, Иго јавно го прогласил за предавник на својата татковина. Плашејќи се за својот живот, Иго побегнал воБрисел, а со семејството конечно се сместил на еден островите воЛаманш. Во 1852 година во Брисел го објавува познатиот памфлетНаполеон Малиотво кој ја разобличува личноста наЛуј Бонопарти во целост ја соголува неговата диктатура. Поради овој памфлет ќе му биде скратено гостопримство во Белгија и Иго заминува наЏерси. Во 1861 година ја одбива амнестијата наНаполеон III, а во Франција се враќа во 1870 година по соборувањето на Луј Бонопарта и веднаш бил вклучен во политичкиот живот.[11]
И претходно познат како мономан идеспот, веќе од педесеттата година, Иго се претворил во неиздржлив тиранин за околината и голем егоист, па дури и хипокрит и скржавец. Подоцна, тој западнал во толкава тага, што вотестаментотпобарал да гозакопааткако најголем сиромав, во обичен мртовечки сандак, направен од штици при што како избезумен имал навика да ги повторува зборовите: „земјата ме повикува“.[12]
За време на прогонството, Иго ги напишал познатите памфлети за Наполеон Бонапарт,Наполеон МалиотиИсторија на едно злосторство. Памфлетите биле забранети во Франција, но имале големо влијание. Додека бил на островот, Иго го напишал познатотo делоКлетниции неговите многу ценети збирки на песни (Казни1853;Контемплации1856; иЛегендата на вековите1859). Иако Наполеон во 1859 година ги помилувал политичарите кои биле прогонети, Иго одбил да се врати во Франција, не сакајќи да ги повлече своите критики и мислења за владата и кралот. Кога се создалаТретата Република, Иго се вратил во родната земја и во 1870 година и бил избран во Народното собрание и во Сенатот.[13]
Во 1868 година умрела сопругата на Иго, Адел, а неговата верна љубовница Жилиет Друе (која му била замена за неверната сопруга)[14]умрела во 1883, две години пред смртта на Иго. Кога Виктор Иго во 1870 се вратил во Париз, народот го прогласил за народен херој. За краток период по неуспешните избори за Народното собрание, тој добил малмозочен удар, ја доживеал опсадата на Париз, неговата ќерка завршила во душевна болница, а починале и неговите двајца синови. Во 1881 година, Иго го прославил својот 79 роденден. Во чест на тоа му била направена голема прослава, со најголемата парада во француската историја. Народот марширал шест часа од „Авени д'Елеј“ доЕлисејските полињадо самиот центар на Париз, а Иго седел на прозорецот и го гледал народот. Виктор Иго умрел на 83 години и бил погребан во Пантеон, а на неговиот погреб присуствувале повеќе од два милиони луѓе.
Иго го објавил првиот романХан од Исландедна година по венчавката, а вториотБиг Жаргалтри години подоцна. Помеѓу 1829 и 1840 објавил пет збирки поезија (Ориентални песни1829,Есенски лисја1831,Песни од самракот1835,Внатрешни гласови1837, иЗраци и сенки1840), потврдувајќи го статусот на најдобар автор на елегиски и лирски стихови. Иго се трудел да пишува како таткото наромантизмотФрансоа Рене де Шатобријан. Во својата младост, Иго ја развил тезата „Шатобријан или ништо”. Страста и елоквенцијата на неговите први дела му донеле успех и слава уште во младоста. Неговата прва збирка песниНови оди и други песнибила објавена во 1824, кога Иго имал 23 години, и му донела кралска плата одЛуј XVIII. Следната збирка, објавена во 1826Оди и баладиго открила Иго како голем и одличен поет, мајстор залирски песни.
Во 1829 го објавил романотПоследниот ден на човекот кој е осуден на смрт, кое влијаело на писателитеАлбер Ками,Чарлс Дикенс, иФјодор Михајлович Достоевски. РоманотКлод Ге, издаден 1834, бил кратка документарна приказна за убиецот од вистинскиот живот кој бил погубен во Франција. Првиот голем роман на Иго билБогородичната црква во Париз, објавен во 1831 година, и веднаш бил преведен на скоро ситеевропски јазици. Иго почнал да прави планови за својот најголем роман за социјалните страдања и неправдата во 1830-тите, но биле потребни цели 17 години за да го реализира неговото најуспешно делоКлетници, кое конечно било објавено во 1862. РоманотКлетницидоживеал голема популарност во целиот свет, а според него е снимен филм и напишани се неколку книги, кои на некој начин се сметаат како продолженија на романот.
Иго се оддалечил од социјално-политичките проблеми во следниот романМорските работници, кој бил објавен во 1866 година. Во романот, кој бил посветен на каналскиот островГернзи, на кој Иго живеел 15 години во прогон, ги опишува човековата борба со морето и со страшните суштества кои живеат во длабочините. На политичко-социјалните проблеми се вратил во следниот романЧовекот кој се смее, објавен во 1869 година. Со тој роман, Иго ја критикуваларистократијата, но тој не бил толку успешен како претходните романи. Последниот роман кој Виктор Иго го напишал билДеведесет и третата. Иако неговата популарност се намалувала, некои го сметаат за едно од неговите најдобри дела.
Поетското дело на Иго е огромно и се состои од речиси 200 000стихови.[15]Својата прва поетска збирка,Оди и разни песни, Иго ја објавил во 1822.[15]Во 1856 Иго ја објавил збиркатаКонтемплации, која ја пишувал дури 25 години. За неа, тој напишал и кус предговор, во кој дал објаснување за својата поезија:
Што сеКонтемплации? Тоа е она што би можело да се нарече, доколку зборот не би бил малку нескромен,Мемоари на една душа. Тоа се, всушност, сите впечатоци, сите спомени, сите појави, сите нејасни ликови, насмеани и задгробни, сè што може да содржи една свест. Тоа е човечкиот живот што излегува од тајната на лулката и завршува во тајната на ковчегот; тоа е духот што зачекорува од сјајот до сјајот, оставајќи ги зад себе младоста, љубовта, илузиите, борбата, очајот, и кој запира изгубен на „работ на бескрајот...
Една судбина е испишана, ден по ден.
Дали е тоа животот на човекот? Да, но и животот на другите луѓе, исто така. Никој од нас ја нема таа чест да поседува живот што е само негов. Мојот живот е ваш, вашиот живот е мој, вие го живеете она што го живеам јас; судбината е една. Прифатете го, значи, тоа огледало и огледајте се во него... Кога ви зборувам за себе, јас ви зборувам за вас. Како не го чувствувате тоа? Ах! безумнику кој веруваш дека не сум ти! Оваа книга ја содржи, повторувам, личноста на читателот исто колку и личноста на самиот писател. Homo sum... Радоста, тој краткотраен цвет на младоста, се круни, страница по страница, во првиот дел на книгата, а исчезнува во вториот дел, полн со болка. Каква болка? Вистинска, единствена: на смртта, исчезнувањето на саканите суштества.
Исто така, своите ставови за поезијата Иго ги опишал и во предговорот на збиркатаОди и балади: „Најпосле, областа на поезијата е бесконечна. Под реалниот свет постои идеален свет којшто се покажува сјаен во очите на оние кои навикнале, низ сериозните размислувања, да гледаат во предметите повеќе од предмети.“[17]Последните дела на Иго се „Легендата на вековите“, „Бог“ и „Крајот на сатаната“, од кои последните две се објавени по неговата смрт.[16]Иго не е т.н. „љубовен поет“. Љубовта е многу застапена во неговите песни, но станува збор за неговата ќерка и за мајка му. Денот на смртта на неговата сакана ќерка Леополдина, веројатно, е единствениот ден кога Иго не напишал ниту една песна, туку само оставил празен лист на којшто ја напишал датата на нејзината смрт. Подоцна, тој ја објавил збиркатаЗа неа, малку од мене, со песни посветени непосредно на Леополдина.[1]
Иго не постигнал така брз успех со драмските дела. Во 1827 ја објавил драматаКромвел, која никогаш не била изведена и која е позната повеќе по предговорот отколку по нејзината содржина. Во воведот, Иго ги советува француските писатели да се ослободат од класичниот стил на театарот и така предизвикал конфликт помеѓу францускиоткласицизамиромантизмот. ПоКромвел, во 1828 следела драматаЕми Робсаркоја доживеала само еден настап. Првата драма што ја продуцирал самиот Иго билаМарион Делорм. Иако на почетокот била забранета поради критика конмонархијата, забраната била укината, а премиерата се одиграла во 1829 година, но и ова дело не доживеало успех.
Меѓутоа, следната драмаЕрнанисе покажала како една од најуспешните драми на 19 век. Инспириран од усшехот наЕрнани, Иго ја објавил драматаКралот се забавуваво 1832. Драмата била забранета уште првата вечер, поради исмејувањето на француското благородништво, но била популарна во печатена форма. Мотивиран од забраната, следната драмаЛукреција Борџија, Иго ја напишал за 14 дена. Драмата била изведена во 1833 година и постигнала голем успех.
ДраматаАнџелоимала премиера во 1835 година и, исто така, постигнала голем успех. Набргу потоа, грофот одОрлеан(брат на кралот и голем поклоник на Иго) основал свој театар за да може Иго да ги изведува новите драми. „Ренесансниот театар“ (бил отворен во 1838 и првата претстава изведена во него билаРуј Блаз. Иако денес оваа драма се смета за една од најдобрите драми на Иго, во негово време не била многу прифатена од публиката. Следната драмаБиргравибила изведена 33 пати и малку по малку почнала да ги губи гледачите. Во 1862 Иго ја напишал драматаТорквемада, а во 1864 го напишал есејот заВилијам Шекспир.
Гетего оценил Иго како голем талент, но заглавен во романтичниот правец на својата епоха поради што доаѓа во искушение, покрај убавото, да го прикаже и најслабото и најгрдото. Според Гете, Иго си го уништувал талентот со тоа што пишувал по дветрагедиии еденроманво текот на една година при што Иго делувал како да пишува само за да заработи многу пари. Оттука, Гете му препорачувал на Иго помалку да пишува, а повеќе да работи. Инаку, Гете го прочитал романот на Иго, „Ѕвонарот на Богородичната црква“, но според неговото признание, му било потребно големо трпение за да го издржи мачењето кое му го предизвикала оваа книга која ја оценил како „најодвратната книга напишана кога и да било“.[18]Во друга прилика, Гете се изразил многу пофално за песните на Иго, оценувајќи го како „несомнен талент врз кого влијаелагерманската книжевност“. Според Гете, додека Иго бил млад поет, многу му пречеле класичарите, но подоцна тој созреал. Инаку, во творештвото на Иго, Гете го препознал влијанието наЕ. Т. А. Хофмани наШатобријан. Притоа, Гете го споредил Иго со италијанскиот поетМанцони, а го сметал за исто толку значаен поет какоЛамартини Делавињ.[19]
Според Пол Валери, за разлика одАртур Рембо,БодлериСтефан Малармекои извршиле надворешно влијание (ширење нафранцуската поезијаво странство), Иго извршил внатрешно влијание, т.е. разрешил многу клучни прашања во француската поезија од дваесеттите години на 19 век. Во тој поглед, може да се каже дека самиот Иго е посебна школа или збир на школи, зашто сето она што дошло по него произлегло од него. Всушност, со својот огромен опус Иго предизвикал исцрпеност во француската поезија, доведувајќи ја во прашање можноста за нејзиниот натамошен развој. Во таа смисла е познатата изјава наАндре Жид, кој извикал „Леле, Виктор Иго!“, запрашан кој поет е најзастапен во неговата познатаАнтологија.[20]
Пишувајќи за Иго, францускиот писателЖорис-Карл Уисманссе изразува пофално за „беспрекорното жонглерство на неговатаметрика“, но неговата ориентална и патријаршиска страна ја оценува како „премногу конвенционална и премногу празна“.[21]Според српскиот поетЈован Дучиќ, денес, големиот Иго делува студено и застарено.[22]