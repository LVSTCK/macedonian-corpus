Данте Алигиери(италијански:Dante Alighieri) (1265— 13/14 септември1321) —италијанскипоет, еден од најголемите ликови во светскаталитература, славен поради неговите длабоки верски видувања и неговата длабока интелектуалност.[1]Неговата „Божествена комедија“ е најзначајното книжевно дело насредновековниотпериод и основа на современиотиталијански јазик.
Данте Алигиери е роден воФиренцавојуни1265година, а потекнува од старо, но осиромашено, аристократско семејство. Неговата мајка умрела во неговото детство, а татко му умрел кога Данте имал 18 години. Најбитниот настан од неговата младост била средбата со Беатриче во1274година, која најпрвин ја опеал во својата книга „Нов живот“, а подоцна и во неговото најголемо дело „Божествена комедија“.
И покрај скромната општествена положба, Данте учел кај најдобрите учители во тоа време. Во младоста, тој се оженил со Џема Донати со која имал барем три деца.[2]Според Бокачо, сестрата на Данте била омажена за Леон Поџи, а нивниот син Андреа многу личел на Данте, па дури ја имал истата става и истиот начин на одење (бил малку подргбавен).[3]Данте се одликувал со тежок карактер и немал многу пријатели, а поради својата претерана гордост, тој имал многу непријатели. Во неговата младост, најголем пријател на Данте бил поетотГвидо Кавалканти, додека во периодот на зрелост и староста, негов најголем пријател билЧино де Пистоја. всушност, поради политичките разлики, Данте го прекинал пријателството со Кавалканти и, како член на владата на Фиренца, го потпишал актот за неговото прогонство, а подоцна не се согласил да му се дозволи враќање во Фиренца.[4]
Данте покажувал голем интерес засликарствотои замузиката, но најголемо значење ѝ придавал напоезијата. Тој ја читаллатинската поезијасо посебен интерес, најмногуВергилијкого го сметал за свој учител. Познато е дека Данте многу читал,  а во делото „Convivio“ самиот тој кажува дека од преголемото читање се здобил со заболување на очите.[5]Се знае дека Данте не го имал читаноХомер, но добро го познавал творештвото наХорациј,ОвидијиЛукијан, како и делата наСенека.[6]Исто така, тој ги познавал некои записи на лекаротГаленодПергам, а ги читал и коментарите наАвиценаиАвероесна делата наАристотел.[7]За време на неговото политичко прогонство, Данте читал две книги: „За утехата“ на римскиот писателБоетији „За пријателството“ наЦицерон.[8]
Исто така, се знае дека Данте учествувал на забави,ловови, свечености, и во таквиот монденски живот на тогашнатаФиренцасе родила и се развила неговата љубов кон една фирентинска девојка која ќе биде одредница на неговите дела и животниот пат. Беатриче, како што ја нарекувал Данте, се омажила млада, но според сфаќањата од средниот век, бракот не бил препрека за чистата љубов кон друг човек.
Уште од раната младост, Данте учествувал активно во општествено-политичкито живот воФиренца. Така, во 1289 година тој се борел како дел одкоњаничкатамилиција на Фиренца, а потоа учествувал во политичките тела коишто управувале со градот. Извесно време бил во градскиот совет, а на возраст од 25 години бил избран за член на колегиумот од шест члена, кој управувал со Фиренца. Во тоа време, во Фиренца имало две спротивставениполитички партии– „Белите“ и „Црните“. Бидејќи нивните борби довеле до долго крвопролевање, по совет на Данте, летото 1300 година, водачите на двете партии биле протерани од Фиренца, а меѓу нив бил и пријателот на Данте, поетот Гвидо Кавалканти. Исто така, Данте настапил енергично против обидот на „Црните“, со поддршка напапата, да се вратат на власт, така што тој бил заслужен за нивното прогонство од градот.[2]
Според еднаанегдота, кога бил испратен во Рим за да преговара со папата, Данте ркеол: „Ако јас заминам во Рим, кој ќе остане во Фиренца; а ако јас останам, тогаш кој ќе оди?“.[9]Додека Данте се наоѓал воРим, во својство на пратеник кајпапата Бонифациј VIII, „Црните“ се вратиле на власт во Фиренца, благодарение на сплетките на папата, при што започнале серија судења, одмазди и прогонства на политичките противници. Се претпоставува дека Данте се наоѓал воСиена, кога дознал за пресудата од 27 јануари 1302 година, со која бил осуден напаричнаказна, на двегодишно прогонство и на доживотно исклучување од јавните функции. Бидејќи не се појавил пред судот за да се оправда и да ја плати казната, со нова пресуда од 10 март бил осуден да биде жив запален, ако падне во рацете на фирентинската општина.[10]Откако во 1302 година бил прогонет од Фиренца, по неколку неуспешни обиди да се врати во градот, летото 1304 година, Данте ги напуштил другарите од партијата на „Белите“ и засекогаш останал во прогонство.[11]Оттука, од 1302 година до смртта, Данте го поминал животот во прогонство, како сведок на жалната судбина на неговите деца, кои исто така биле прогонети. Во 1315 година била донесена нова пресуда со која тој и неговите деца биле осудени на смртна казна. Времето до смртта, Данте го поминал селејќи се од еден до друг град, живеејќи во крајнасиромаштија. Данте умрел ноќта меѓу 13 и14 септември1321година воРавена, каде се наоѓа неговиот гроб.[10]
Во раните години од прогонството од Фиренца, Данте напишал две важни дела налатински јазик. Првото е „За народниот говор“ (De Vulgari Eloquentia) од 1304- 1305 во коешто тој го дефинира народниот јазик како средство за литературно изразување и се обидува да воведе критериум за користење на пишуваниотиталијански јазикииталијанска поезија. Своите целоснифилозофскии книжевни идеи ги изложил во незавршеното дело „Гозба“ (Convivio) од 1304-1307, напишано на народен јазик, кое требало да биде приказ, во 15 книги, на целото знаење во тоа време. Од ова дело биле завршени само првите четири книги. Во делото „За монархијата“ (De Monarchia), напишано налатински јазик, Данте ги изложил своитеполитичкисфаќања за поделба меѓу верската и политичката власт, од кои првата треба да И припадне нацрквата, а втората на владетелот. Исто така, тој напишал и неколку други помали дела, како што е „Epistolae“.[12]Важно дело на Данте Алигиери е „Нов живот“ (La vita nuova), кое го напишал непосредно по смртта на Беатриче. Делото се состои одсонетииканцони(љубовни поеми), проткаени со прозни објаснувања. Во него се раскажува за љубовта на Данте кон Беатриче, како и неговото претчувство за нејзината смрт. Делото е едно од најголемите и најубавите примери на љубовнапоезијаво европската литература.
Сепак, централно место во творештвото на Данте има неговатапоезија. Притоа, делото „Рими“ не излегува од рамките на тогашната љубовна поезија, но во него може да се најдат и неколку поетски бисери. Делото „Нов живот“ претставува еден вид автобиографски љубовен роман во кој стиховите напишани во чест на неговата љубов Беатриче се надополнети со прозни текстови во кои се опишува душевната состојба во која се составени тиестихови. Инаку, поетската личност Беатриче ја претставува девојката Биче ди Фолко Портинари, која Данте ја видел уште како дете и во која се вљубил во 1289 година, а набргу таа умрела млада. Во согласност со учењето на поетската школа „Dolce stil nuovo“ на која И припаѓал Данте, во своите стихови Данте ја претставил Беатриче како идеализиран лик на жена која е слична наангели која претставува идеал на љубов и возвишена чистота. Притоа, во последната глава на „Нов живот“, Данте ја изразува надежта дека за Беатриче ќе го испее „она што никогаш не е речено ниту за една друга жена“.[12]
Иако не се знае кога е точно напишано делото „Божествена комедија“, се смета дека Данте започнал да работи на неа во времето кога веќе бил во прогонство. Притоа, со сигурност се знае дека „Пеколот“ и „Чистилиштето“ биле завршени пред април 1314 година, додека третиот дел „Рајот“ бил напишан пред крајот на неговиот живот.[13]Иако Данте ја започнал „Божествената комедија“ со намера да го слави ликот на Беатриче, потоа делото добило многу поширок опфат, т.е. тоа претставува портрет на целиот средновековен општествен, политички, филозофски и културен свет. Притоа, Данте ја презел формата на алегоричната поема од средновековната поетска традиција, а во намерата своите сфаќања за потребата од повисока правда да ги направи достапни на пошироката јавност, тој одлучил делото да го напише на народениталијански јазик, наместо налатински јазик, како што било вообичаено да се пишува во тоа време. Поради содржината, која тече од тажен почеток кон среќен крај, и поради разбирливиотјазикна којшто е напишано, делото било наречено „Комедија“, а дури во16 вектоа било објавено со насловот „Божествена комедија“, како што е познато до ден-денес.[13]
Според италијанскиот поетЏакомо Леопарди, во Данте гледаме човек со силендух, кој бил способен да се носи со лошата судбина и неа да ја поднесе, но исто така, им се спротивставувал на судбината и на нужноста.[14]Притоа, Леопарди смета дека меѓу италијанските поети немало и никогаш нема да има еднакви на Данте.[15]Според српскиот поетЈован Дучиќ, денес, Данте најмногу возбудува со својатахристијанскатага отколку со своите идеи и со совршената форма.[16]Една песна на полскиот поетТадеуш Ружевичсе вика „Дантеовиот гроб во Равена“.[17]Во 1997 година, српскиот писателДраган Великиќго објавил романот „Дантеовиот плоштад“.[18]