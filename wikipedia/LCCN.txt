Контролниот број на Конгресната библиотека(крат.LCCNодангл.Library of Congress Control Number) —серискисистем на нумеризација на каталожни записи воКонгресната библиотека(национална библиотека) наСАД. Податоците поврзани со бројот не се однесуваат на содржината на книгите, и затоа овој идентификатор е сосем различен одкласификацијата на Конгресната библиотека.
Библиотекаритеширум светот се служат со овој единственидентификаторпри каталогизација на највеќето книги издадени во САД. Со помош на бројот, тие доаѓаат до исправните каталожни податоци што Библиотеката на конгресот и трети странки ги нудат на интернет и други места.
Во февруари 2008, Библиотеката на конгресот ја вовела услугата запостојани врскиза LCCN, овозможувајќи стабилни URL-адреси за сите контролни броеви.[1]
Во најосновен облик, бројот ја содржи годината и серискиот број на делото. Годината е претставена со две цифри за периодот од 1898 до 2000 г, и четири цифри за 2001 и натаму. Трите двосмислени години се разликуваат по големината на бројот. Бројките што почнуваат со „7“ се малку необични, што се должи на неуспешен експеримент спроведен од 1969 до 1972 г.
Сериските броеви имаат по шест цифри и треба да ги содржат почетните нули.Цртичкитешто ги одделуваат годината и серискиот број се незадолжителни. Во последно време, библиотеката им препорачува на издавачите да ги изоставаат.