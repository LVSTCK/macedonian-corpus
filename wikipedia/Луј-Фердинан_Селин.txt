Луј-Фердинан Селин(27 мај1894–1 јули1961) — француски романописец и лекар. Неговиот стил на пишување има заслуга за модернизирање на француската литература, а негов најпознат роман еПатување до крајот на ноќта. Селин го користел јазикот на средната класа во неговото творештво, за разлика од неговите претходници, кои го употребувале јазикот на буржоазијата. Неговиот стил имал влијание на разни книжевни жанрови и писатели, не само од француското говорно подрачје, туку низ целиот западен свет. Тука спаѓаат авторите наегзистенцијализмот,модернизмот,црната комедијаибит генерацијата. Сепак, поддршката на Селин засилите на Оскатаза време наВтората светска војнаи памфлетите против Евреите го нарушиле неговиот имиџ како културна икона.
Луј-Фердинан Селин (чие вистинско име е Луј Фердинанд Огист Детуш) е роден на 27 мај 1894 година, воКурбвоанаСена, близуПариз, во куќата бр. 12 на улицата Рамп ди Пон. Се родил во една соба во која штотуку умрело некое девојче, така што нејзините родители ја издале собата под наем.[1]Тој бил единственото дете на Фернан Огист Детуш и Маргерита Лујза Селин Гију. Татко му, со потекло одНормандија, работел какоменаџервоосигурителнотодруштво „Феникс“ (иако имал дипломиранокнижевност), додека мајката била одБретањаи поседувала продавница за модерна облека. Дедо му на Луј-Фердинанд по страната на татко му бил професор по книжевност.
Во 1895 година, родителите го дале Луј-Фердинанд на чување кај една дадилка и кај неа останал две години. Во 1897 годинал, неговото семејство го затворила дуќанот и се преселило во Париз, во Вавилонската улица, а следната година се преселило во пасажот Шоазел каде мајката го презела еден дуќан со „куриозитети“.[2][3][4]
Како дете ги посетил Англија и Германија во 1908-1910 за да ги научи тамошните јазици и полесно да се вработи.[4]По завршувањето на основнотоучилиштесѐ до полнолетство, работел повеќе работи како продавач на накит, помошник на кујунџии, итн. при што променил дури 12 занимања. Така, уште во 1910 година, тој работел како чирак кај еден трговец со трикотажа, а потоа и кај еден златар.[1][2]Иако не бил многу образуван, со заработените пари купувал книги и самиот учел.[5]Според неговото сеќавање, уште во раното детство, на петгодишна возраст, кај него се јавила желбата да биде лекар.[1]
Во 1912 година, Луј-Фердинанд се пријавил во Дванаесеттиот оклопен коњички полк воРамбује, иако родителите не се согласувале со тоа. Во тоа време се случилаВтората мароканска криза, по штонационализмотимал силно влијание меѓу помладата генерација.[6]Тригодишната служба ја почнал воРамбује, но отпрвин бил несреќен и размислувал да дезертира.[7]Потоа се приспособил на условите и во 1914 година станалпомлад водник. Се борел на фронтот воЛорена, а потоа воФландријаи бил одликуван со орден и военкрстпоради пожртвуваноста при преносот на едно писмо доИпр, подвиг во кој бил ранет од огненооружје. Веројатно, тогаш добил и потрес на главата поради што до крајот на животот страдал одглавоболкиивртоглавици.[4]Поради повредата на раката, во септември 1915 година бил прогласен за воено неспособен без право на пензија и се вратил воФранција. Во 1916 година се оженил со барската забавувачка Сузан Неби, а во март истата година потпишал договор за работа како надзорник на плантажите накаучукикакао„Шанга-Убанги“ воКамерун. Во септември истата година станал надзорник на плантажата „Бикобимбо“. Во февруари 1917 година го раскинал договорот, а во март се лекувал одмаларијачии последици ги чувствувал до крајот на животот. Во април се качил на бродот „Тарква“ кој пловел заЛиверпул. Летото го поминал воЛондон, а потоа се вратил во Париз. Во 1918 година бил ангажиран од Рокфелеровата фондација во борбата противтуберкулозатапри што заминал воРенкаде се запознал содокторотФоле и со неговата ќерка Едит. Притоа, често патувал воБретањакаде ги учел луѓето како да се заштитат одтуберколозаи како да одржуваат личнахигиена.[8][9]
Самиот Селин се опишал себеси на следниов начин: „КакоБретонец, јас суммистик, месијанец, сосема природно фанатик - без напор - безумен... А поркај тоа, паганин по апсолутното восхитување кон телеснатаубавина,здравјето. Ги мразам болеста, робувањето, морбидноста. Во тој поглед сум потполно грчки настроен - обожавам здраво детство... ослободен од секаква љубомора,донжуанизам,садизамитн. отсекогаш сум негувал воодушевување само за убавината на облиците... Секогаш сакав жените да бидат убави илезбејки- многу пријатни за набљудување... Јас сум воаер, отсекогаш! Живеев десет години со Елизабет Крејг - танечрка од старо американско семејство. Многу убава црвенокоса - ги имашеМолиеровитецрти пренесени на женско, со целиот негов дух и целиот негов гениј истовремено. Се врати во Америка за да потоне во ниско гангстерство иалкохол...[10]
Во 1919 година ја положил матурата воБордо, во август се оженил со Едит Фоле, а со помош на нејзиниот татко се запишал на Факултетот заприродни наукивоРен. Во 1920 година почнал да студирамедицинапо забрзана постапка наменета за воените ветерани, а во јуни истата година му се родила Колет Детуш. Во 1922 година стажирал вотеатарот„Тарние“ во Париз, каде ги продолжил студиите, а во 1924 ја одбранил тезата со наслов „Животот и делото на Филип Ингациј Земелвајс“. Следната година, како дел од мисијата наДруштвото на народите, Селин престојувал воКуба, а потоа и воЊујорк, Вашингтон, Њу Орлеанс, Балтимор, Детроит, Канада итн. Како дел од истата мисија, во 1926 година престојувал воЗападна Африка(Сенегал, Судан, Гвинеја, Того и Брегот на слоновата коска), а тогаш се развел од Едит. Во август заминал во мисија воЕвропакаде ја запознал американскататанчеркаЕлизабет Крејг, девојка со „слободни погледи“ и со неа започнал кратка, но бурна врска.[11][12]
Во 1926 година го посетилДетроитза да ја видиавтомобилскатакомпанија „Форд“, бидејќи правел студија за работниците. Селин бил згрозен од експлоатацијата на работниците, и напишал негативна статија во неговиот труд. Во 1927 година се вратил во Париз, а договорот со Друштвото на народите не му бил продолжен. За таа работа, самиот Селин напишал: „ПремногуЕвреи, премногу состаноци и извештаи...“
Во ноември отворил ординација за општа и детска медицина воКлиши, а во 1929 работел како хонорарен лекар во градскиот диспанзер во Клиши. Истата година патувал низГерманија,Скандинавијаи воЛондон. Во март 1932 година умрел татко му, а истата година повторно патувал низ Германија и воБерлинсе сретнал со Ерика Ирганг и Силија Пам, девојките кои ги запознал неколку месеци претходно во Париз. Во текот на мај и јуни 1933 година патувал низ Европа, а во 1934 година ја посетил Елизабет Крејг воСАД. ВоЛос Анџелесја раскинал врската со неа и заминал воЧикагосо данската танчерка Карен-Мари Јенсен, а оттука заминал во Њујорк и потоа се вратил во Европа. Во декември истата година престојувал воАнтверпен, заедно со Евелин Поле. Во февруари 1935 година заминал воВиенасо Силија Пам, но во март се вратил во Антверпен кај Поле. Во мај заминал во Лондон каде имал кратка врска со пијанистката Лисјен Делфорж, а кон крајот на годината ја запозналоперетскатапејачка Лисета Алманзор.[13][14]
Во периодот од 1935 до 1937 година, Селин го започнал својот политички ангажман. Иако не бил член на ниту еднаполитичка партија, тој објавувалантисемитскипамфлети, по што англискиот книжевен критичар Вилијам Епсон го нарекол „ударно перо нафашизмот“.[15]Така, во 1936 година, тој објавил еден антикомунистички и триантисемитскипамфлети, а истата година, во јули и август отпатувал воСССР(ЛенинградиМосква) од каде што се вратил полн со омраза кон комунизмот. Во февруари 1937 година престојувал во Њујорк, а кон крајот на годината престанал да работи во диспанзерот во Клиши. Во јануари 1938 година престојувал во Антверпен со Евелин Поле, а во април и мај престојувал во Канада и во САД. Во ноември 1938 година го објавил памфлетот „Училиште за трупови“ во кој се залагал за сојуз меѓу Франција и Германија. Во 1939 година се преселил во станот на мајка му, а истата година бил дефинитивно ослободен од воената обврска како инвалид од прва категорија со право на државна пензија. Во декември ја прифатил работата како лекар набродот„Шели“ кој пловел конКазабланка. Меѓутоа, на 5 јануари 1940 година, дошло до судар меѓу „Шели“ и еден британски брод, па морал принудно да застане воГибралтар. Во март почнал да работи како лекар во Сартрувил, а на 10 јуни, по навлегувањето на германската војска во Франција, заминал во збег заедно со персоналот на диспанзерот. Во својот памфлет „Во сос“ од 1941 година ги анализирал причините за поразот на Франција, а во март 1942 година во текот на пет дена престојувал во Берлин. Во 1943 година, Селин се оженил со Лисета Алманзор.[16][17]
Во јуни 1944 година, Селин и Лисета заминале во Германија со намера да пребегаат воДанска. Притоа, престојувале воБаден-Баден, во Берлин и воЗигмарингенкаде се наоѓал и маршалотПетен. Во 1945 година, во Париз, умрела мајка му на Селин, а тој и Лисета пристигнале воКопенхагенкаде престојувале кај Карен-Мари Јенсен.
Во април 1945 година, францускиот суд издал налог за апсење на Селин и врз основа на него тој бил подоцна уапсен, а францускиот суд го прогласил за „срам за државата“. Во 1946 година го напишал „Одговорот на тужбата за предавство која против мене ја издала францускотоправосудство, а која ја изнесоа истражните органи на данскиотсудвоистражната постапкаво текот на мојот притвор 1945-1946 во Копенхаген.“ Во тоа време тој го напишал следново занацизмот: „Нивниот филозофски и управен персонал беше очајнички медиокритетски... орда алчни малограѓански провинцијалци собрани околу пленот. Ситни профитери достојни за совршен презир - ништо повеќе... Сè што повраќашеХитлермене отсекогаш ми изгледаше ништожно... Да поживееше Хитлер, сигурно би ме стрелал.“ Во ноември бил префрлен вболница.[18]
Во јуни 1947 година, Селин бил ослободен и му било дозволен престој под надзор во Копенхаген. Во ноември напишал отворено пимсо доЖан Пол Сартрсо наслов „Споулавеност“. Во 1950 година, во отсуство бил осуден назатворскаказна во траење од една година, глоба од 50.000 франци, конфискација на 50% од имотот и бил прогласен за национално недостоен“, што вклучувало и губење на граѓанските права. Меѓутоа, во 1951 година, воениот суд гоамнестирали тој се вратил во Париз, а во септември се населил во Медон каде отворил ординација, а Лисета - училиште затанцување. Таму, тој бил посетуван од бројни пријатели и уметници, а Во Париз се сретнал соАлен ГинсбергиВилијам Бероуз, предводниците наБит генерацијата. По враќањето од прогонството, Селин го загубил авторитетот, но не зажалил заантисемитскитеставови и го негиралхолокаустот.
Утрото, на 1 јули 1961 година, тој ја известил Лисета дека го завршил романот „Ригодон“, а потоа напишал писмо до издавачот Галимар. Умрел истиот ден, во 18 часот, поради прскање на проширенкрвен сад(анеуризам). Бил закопан нагробиштатаво Медон. Ноќта, на 23 мај 1968 година, во работната соба на Селин во Медон избувналпожарпри што изгорела целата куќа.[19][20]
Првите книжевни обиди на Селин датираат од 1912 година, кога ги напишал белешките кои биле објавени посмртно под насловот „Тетратката на оклопникот Детуш“. Подоцна, во 1917 година, во текот на пловидбата набродот„Тарква“, ја напишалновелата„Бранови“. Потоа, по неколкугодишна пауза, во 1926 година ја напишалкомедијата„Црква“, а следната година ја напишалфарсата„Перикле“ која била посмртно објавена под насловот „Прогрес“. Кон крајот на 1929 година почнал да го пишува своето најпознато дело, романот „Патување до крајот на ноќта“ (Voyage au bout de la nuit) кој бил објавен на 15 октомври 1932 година и веднаш предизвикал големи бранувања на книжевната сцена. Во 1933 година почнал да го пишува романот „Смрт на кредит“ (Mort a credit), а во септември истата година била објавена комедијата „Црква“. Романот „Смрт на кредит“ бил објавен во април 1936 година, а два месеца подоцна биле објавени „Островските тајни“, сценарио забалет. Истата година, романот „Патување до крајот на ноќта“ бил објавен и воСССР, а по посетата на Советскиот Сојуз, во декември 1936 година, Селин го објавил есејот „Mea culpa“, како и „Животот на Земелвајс“. Во 1937 година го напишал балетот „Ван Багаден“, а на 22 декември истата година било објавено делото „Багатели за еден масакр“ (Bagatelles pour un massacre) во кое отворено повикал на „војна против еврејската и јудео-болшевичката опасност“. Ова дело претставува огромна фреска на француската декаденција која намерно е прикажана во претеран стил и тон. Во 1938 година се појавил преводот на „Смрт на кредит“ наанглиски јазик, а во ноември се појавил памфлетот „Училиште за трупови“ во кој Селин се залагал за сојуз со Германија. Во 1939 година, „Багателите за еден масакр“ и „Училиштето за трупови“ биле повлечени од продажба.[21]
Во 1941 година, Селин го објавил делото „Чин на вера“ кое предизвикало голема полемика со печатот во која тој објавил околу 30 отворени писма и четириинтервјуа. Во декември го објавил памфлетот „Во сос“ во кој ги анализирал причините за францускиот пораз во војната против Германија. Во 1942 година го напишалсценариотозацртаниот филм„Скандал во понорите“, а во март 1944 година бил објавен романот „Гињоловата дружина“. По војната, во 1947 година, Селин го напишал митолошкиотбалет„Громови и молњи“, а во ноември „Разулавеност“, отворено писмо доСартр. Летото 1948 година го завршил романот „Гињоловата дружина II“ кој бил објавен помсртно (1964 година) како „Лондонскиот мост“. Во 1949 година се појавило новото издание на „Патувањето до крајот на ноќта“, во декември бил објавен романот „Топовско месо“ (Casse-pipe), а во мај 1950 година се појавило новото издание на „Смрт на кредит“. Во 1952 година го објавил романот „Бајка за некое друго време“ (Feerie pour une autre fois), а во 1955 година излегол романот „Норманса“ (Normance). Следната година се појавило џепното издание на „Патувањето до крајот на ноќта“, а Арлеи иМишел Симонснимиле две шансони на Селин и читале извадоци од неговите дела. Во 1957 година бил објавен романот „Од замок до замок“ (D'un chateau l'autre), две години подоцна се појавило новото издание на сите негови пет балети под наслов „Балети без музика, без никого и без ништо“, а во 1960 година излегол романот „Север“ (Nord). Утрото, на 1 јули 1961 година, Селин ја известил сопругата дека ја завршил втората верзија на неговиот последен роман „Ригодон“, потоа му напишал писмо на издавачот Галимар, а вечерта во 18 часот умрел. „Ригодон“ бил објавен во 1969 година.[22]
Во една прилика, самиот Селин изјавил дека успехот на романот „Патувањето до крајот на ноќта“ го попречил понатаму да се занимава со медицината и дека му било жал за тоа, зашто медицината била неговиот повик. Притоа, тој изјавил: „Не требаше никогаш да се впуштам во пишување... Мојата желба беше да станампсихијатар. Тоа би било подобро... Би ме почитувале. И би се плашеле од мене... Би бил во добри односи со обвинителот, со жандармите, со сите тие луѓе... Би ја сакал работата... Корисен сте, неопходен! Алитературата, книгите... Гледате каде води тоа!“[23]
Творештвото на Селин е предмет на голем број критичкиесеиво кои се истакнува дека тој е еден од тројцата најголеми француски писатели наXX век(заедно соКамииПруст) и дека извршил пресудно влијание врз развојот на модернатакнижевност. За него критиката истакнува дека е истовремено забавен и вистинит, неподнослив и вистинит, претеран и вистинит; дека како ретко којписателуспеал да воспостави рамнотежа меѓу своите емоцијата и нејзиниот говорен израз; дека го обновилроманотпри што го разнишал конформизмот; дека неговото дело е голема фреска на современоточовештвои во него се дава суд за нашата суетна, бескрвна и речиси безживотна илјадагодишнацивилизацијаитн.[24]
Според признанието на самиот Селин, во своите дела тој се обидел да ги претстави тешките животни околности и незгоди на најзабавен начин, т.е. морал да биде мемоарист за да не го малтретира читателот, и тоа на начин кој се разликува од другите. Притоа, за темите воопшто не морал да се мачи, зашто било доволно само да го опише својот живот и да го прикаже својот лик (со неопходното транспонирање). На забелешката на критичарите за употребата на арго, тој вели дека „тоа воопшто не е арго. Тоа е еденјазикза себе кој ми одговара... Сите сакаа да ме имитираат во тоа; никој не успеа. Тие ме сметаат за примитивец, а јас сум рафиниран,аристократ...“[25]
Во друга прилика, Селин изјавил: „За пишувањето треба стил. Приказни! Треба само човек да се наведне и да ги собере, да погледне на улицата... Но, да се пишува! Да им се пренесе на другите својата треска, својотстрав, својата глад,љубов, бес...Прво треба сето тоа се почувствува, потоа да се пронајде себеси, да се разбере себеси, да се работи на својата скапоцена личност“.[26]
Селин ја опишал својата книжевна постапка на следниов начин: „Јас не сум човек со порака. Јас не сум човек од идеи. Јас сум човек на стилот. Се ужасувам од фразите, од дотераниот јазик... Чувството директно го следам со зборовите, не му оставам време да се покрие со фрази... го зграпчувам додека е сè уште во сурова, подобро речено во поетска состојба, зашто човековата суштина, наспроти сè, е во поезијата... Но, да се пренесе говорниот јазик во книжевноста не е стенографија.. На одреден начин, речениците се принудуваат да исчекорат од своето вообичаено значење, да излезат од своето лежиште, да се изместат, и така и самиот читател да се натера да го премести своето поимање. Но, сосема незначително! Ох, сосема незначително! Зашто сето тоа, ако го изведете грубо, тоа е гаф, вистински гаф... Финтата е во тоа на јазикот да му се втисне одредено изобличување, така што, еднаш напишан, на читателот да му изгледакако да му се зборува на увото... Во самата срж, тоа е враќање кон спонтанатапоезијана дивјаците... Да се направи јазикот повторно чувствителен, повеќе да трепери отколку што образложува -тоа ми беше целта...[26]