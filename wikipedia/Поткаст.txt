Поткаст
Поткаст[1] (англиски: podcast, погрешно: подкаст[2]) — цифрена датотека што содржи аудио- или аудио-видеоснимка што се распределува преку семрежјето и е наменета да се гледа или слуша на сметач, цифрен преносен плеер (како што е iPod) или на телевизија, како што е пример, Apple TV.[3]
Серијата за поткасти обично содржи еден или повеќе повторувани домаќини вклучени во расправа за одредена тема или тековен настан. Расправата и содржината во рамките на поткастот може да варираат од внимателно напишано до целосно импровизирано. Поткастите сврзуваат промислено уметничко производство на звук со тематски проблеми што се движат од научни истражувања до новинарство во животот. Многу серии на поткасти обезбедуваат поврзана веб-страница со врски и белешки за емисии, животописи на гости, записи, дополнителни ресурси, коментари, па дури и форум во заедницата посветен на дискутирање на содржината на емисијата.
Етимологија
[уреди | уреди извор]Зборот „поткаст“ (podcast) доаѓа од сврзување на „ајпод“ (iPod) и „прикажување“ (broadcast). За првпат бил измислен од Бен Хамерсли, писател за The Guardian и новинар на Би-би-си, на почетокот на 2004 г.[4] Изразот се здобил со популарност во аудиоблогерската заедница подоцна истата година, воведен од Дени Грегоар во порака до поштенскиот список на iPodder-dev.[5][6] Поткастерот Адам Кари одиграл улога во популаризирањето на изразот ширум светот. И покрај неговото име, поткастите можат да се слушаат на кој било сметач или уред што може да воспроизведува медиумски датотеки, а не само на iPod. Изразот „поткаст“ се користел пред Apple да додаде функции за поткаст на iPod и iTunes.[7]
На македонски, поради едначење по звучност, „д“ ќе премине во „т“ — поткаст.[1]
Наводи
[уреди | уреди извор]- ↑ 1,0 1,1 „Поткаст“. Речник на медиумската писменост. Посетено на 2023-06-11.
- ↑ Заради едначење по звучност, „д“ ќе премине во „т“ — поткаст.
- ↑ „What Is A Podcast And How Do They Work? — Podcast Insights®“ (англиски). Посетено на 2021-04-22.
- ↑ Hammersley, Ben (February 12, 2004). „Why Online Radio Is Booming“. The Guardian (англиски). Архивирано од изворникот June 21, 2020. Посетено на November 16, 2017.
- ↑ Gregoire, Danny (September 12, 2004). „How to Handle Getting Past Episodes?“. Yahoo Groups (англиски). Архивирано од изворникот на April 13, 2013. Посетено на July 4, 2020.
- ↑ Owens, Simon (February 6, 2015). „Slate's Podcast Audience Has Tripled in a Year, and Its Bet on Audio Over Video Continues to Pay Off“. Nieman Lab (англиски). Архивирано од изворникот December 6, 2020. Посетено на December 6, 2020.
- ↑ „Apple Brings Podcasts Into iTunes“. BBC News (англиски). June 28, 2005. Архивирано од изворникот December 14, 2019. Посетено на November 15, 2017.
Надворешни врски
[уреди | уреди извор]- Podcasting на Викикниги
- Поткаст на Ризницата ?