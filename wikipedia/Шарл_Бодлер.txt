Шарл Пјер Бодлер(9 април1821-31 август1867) — еден од најголемите и највлијателнитефранцускипоетинаXIX век. Исто така, тој се истакнал и во полињата на преведувачката и критичарската дејност.
Бодлер е роден воПаризна9 април1821година, во куќата на аголот од улицата Отфеј и булеварот Сен Жермен, како син на Франсоа Бодлер и Каролина со моминско презиме Аршанбо-Дефаи. Во1827година умрел неговиот татко, а веќе следната година, мајка му се премажила за мајорот Жак Опик, одликуван учесник во походите наНаполеон.[1]Во1837година, на еден гимназиски литературен конкурс, Бодлер ја добил втората награда за стиховите напишани налатински, а две години подоцна бил исфрлен одгимназијата, поради тоа што не сакал да му го даде на професорот писменцето дофрлено од еден соученик.[1]
Во1840година, Бодлер се запишал на правниот факултет и почнал да ужива во слободите на студентскиот живот. Се смета дека токму во овој период Бодлер се заразил сосифилис. Загрижени поради другарувањето на Шарл со повеќе млади поети и неговата јавна боемија (со која тој се запознал во Латинскиот кварт), неговите родители решиле да го одделат од развратниотПаризи да го пратат на подолго патување. На9 јуни1841година, Шарл Бодлер заминал заКалкута. Вофевруариследната година, со бродот „Алсид“, шест месеци порано отколку било предвидено, Бодлер се вратил во Париз, каде се запознал со мулатката Жана Дивал, статистка во еден помал парискитеатар. Врската со неа, и покрај повремените прекини, траела до крајот на Бодлеровиот живот. Многу песни во неговата најпозната збирка поезија -Цвеќињата на Злото- се инспирирани токму од овааЦрна Венера.
Во1845година, во весникот „Артист“, излегол сонетот „На една креолка“, потпишан со името Бодлер-Дифаи. Во1847година, Бодлер се запознал со артистката Марија Добрен која, несомнено била инспирација за неколку песни одЦвеќињата на Злото. Револуционерната1848година, Бодлер ја пречекал сопушкао рака и со еден постојан извик кој од неговата уста ќе одекнува низ улиците на Латинскиот кварт: „Генералот Опик на стрелање!“. Кон крајот на оваа година се појавил неговиот прв превод на едно дело одЕдгар Алан По.
Во1851година,Теофил Готјего запознал Бодлер со Аполонија Сабатје, љубовница на еден богатбанкар, која во својот салон собирала познати имиња од културната елита на Париз. Наредните години, Бодлер постојано ѝ испраќал писма и свои песни никогаш не откривајќи го сопствениот идентитет. ВоРевија на два света(Revue des deux mondes) се појавиле осумнаесет песни на Бодлер со белешка дека се дел од идната збиркаЦвеќињата на Злото. Во1856година излеглеНеобични приказниод Едгар Алан По, во превод на Бодлер.
На25 јуни1857година, годината во која умрелгенералотЖак Опик, од печат излегла највлијателната збиркапоезијанаXIX век-Цвеќињата на Злоточиј наслов го предложил Иполит Бабу. Во недовршениот нацрт на предговорот на „Цвеќињата на злото“, Бодлер напишал: „Оваа книга не е напишана за моите жени, ќерки и сестри, ниту за жените, ќерките и сестрите на мојот сосед. Тоа им го препуштам на оние кои имаат интерес да ги спојат добрите дела со убавиот јазик. Некои ми рекоа дека оваа поезија би можела да нанесе зло; не се израдував на тоа. Другите, со добра душа, дека таа би можела да прави добри работи; и тоа не ме натажи.“[2]
Неколку дена подоцна, во весникотФигаро, се појавил остар напад на збирката со посочување на песните што, според авторот на написот, се неморални. Набргу потоа, била издадена наредба за запленување на целиот тираж на збирката и било покренато обвинение против авторот и издавачот на делото. Пред судењето, Бодлер ѝ напишал писмо на Аполонија Сабатје, откривајќи го својот идентитет и песните што ѝ се нејзе посветени, и притоа ја замолил да интервенира во негова корист кај судиите. Судењето се одржало на20 августи било одлучено Бодлер да плати казна од 300 (подоцна е намалена казната на 50 франци, на молба на Шарл), а издавачот од 200франци. Исто така, изданието било запленето, а за шест песни, кои биле прогласени за крајно неморални, било одлучено дека не смеат да се печатат во ниту едно од наредните изданија на делото. Осудата наЦвеќињата на Злотобила симната дури по една ревизија на процесот, одржана во1949година.
Во1858година, излеглеАвантурите на Артур Гордон Пимна По, во превод на Бодлер, како и првиот дел наВештачките раеви. Вториот дел од оваа книга излегол две години подоцна. По појавувањето на второто издание наЦвеќињата на Злото, воЛондон, англискиот поет и критичарАлџернон Чарлс Свинбернобјавил еден напис за Бодлер во кој мошне високо го оценил неговото творештво.
Во1864година, во весникотФигаро, се појавиле неколку песни во проза со заеднички насловСплинот на Париз.  Следната година,Малармеја објавил песната во прозаКнижевна симфонија, чиј втор дел бил посветен на делото на Бодлер. ИПол Верленобјавил неколку написи за Бодлер полни со воодушевување. Во меѓувреме, здравствената состојба на Бодлер се влошила. Две години подоцна, откако ја об збијавил збиркатаПрибирци, при посетата нацркватаСен Лу во Намир, Бодлер претрпелмозочен удар. Како последица од него, тој ја изгубил моќта наговороти по неколку месеци бил префрлен во еднаболницаво Париз, каде имало поставено само една слика наМанеи една копија наГоја. Тука, му свиреле дела наВагнер.
На31 август1867година, Бодлер умрел ворацетена мајка си, а бил погребан на2 септемвринагробиштатанаМонпарнас, покрај својоточув, генералот Опик.
Поезијатана Бодлер е тажнаисторијана оние заблуди со кои бил полн неговиотживот. Тоа е историја за неостварениот стремеж кон идеалот, на одвратните слики на падот и на страшните маки во моментите кога ќе се појавела свеста. Во една негова песна („Маченица“) пред нас меѓуогледалата, сликите и шарените плакати е и трупот на жена чија глава лежи на масичката. Поетот размислува за нејзиниот убиец и заклучува дека ликот на убиената ќе го следи убиецот догробот. Исто така е страшна сликата која ги опишува труповите на жителите на Цитра, во „Пат на островот Цитра“. На луцидните моменти, кога поетот се спушта од сферите на своето болно мечтаење во областа на реалните интересирања, им ги должиме неговите најдобри песни. Оној кој декадентите го сметале за духовен водач на целото безумие, на моменти бил вистинскиреалист, проповедник и критичар на порокот. Во моменти на свесниот однос кон животот, тој не само што лие солзи врз човечките страдања, туку му стануваат и јасни причините поради кои настануваат тие страдања. На поетот м усе чини дека целиот свет загазил во вечен грев. Таква е песната „Пијанството на убиецот“. Во една од неговите најубави песни „Патување“ чудните морнари раскажуваат за она што го виделе. Бодлер тежнеел кон идеал, и целата негова поезија на тага и протест е создадена врз основа на тоа урнато тежнеење („Икароватажаленка“). Бодлер се фаќа за убавината како за најголемо богатство, и како за единствениот пат кој води кон идеалот („Химна на убавината“). Но на крајот, неговата немирна душа со ништо не може да се задоволи, па тој се враќа на трансот и илузијата („Скршено ѕвоно“). Му останува само да сонува за сините хоризонти („Пејзаж“) или да се предаде на виното кое го ослободува духот од секојдневните грижи („Душата на виното“). Бунтот на Бодлер е бунт во името на крајнатаслободана личноста. На опшествениот морал поетот на „Цвеќето на злото“ го протиставува моралот на слободната единка. Воопшто кај овој поет поединечната слобода е еден од највисоките идеали.[3]
Влијанието на Бодлер врз развитокот на англиската ифранцуската литературае навистина големо. Најголемите француски писатели воопшто не ги штеделе епитетите за Бодлер. Така, само четири години по неговата смрт, во писмото до Пол Демени, од15 мај1871година,Артур Рембонапишал дека „Болдер е највидовид, тој е крал на поетите, вистинскиБог. Но, сепак, тој живеел во премногу уметничка средина и неговата форма, која толку многу ја фалат, често е закржлавена“.[4][5]Во1895година,Стефан Малармеиздава еденсонетво чест и сеќавање на БодлерLe Tombeau de Charles Baudelaire(Гробот на Шарл Бодлер).Марсел Пруство еден својесеј, издаден во1922година, деклaративно изјавува дека заедно соАлфред де Вињи, Бодлер е „најголемиот поет на XIX век“.[6]
Во англиското говорно подрачје,Едмунд Вилсонго смета Бодлер за човекот кој ја дава најголемата потисна сила насимболистичкотодвижење, преку неговото преведување наЕдгар Алан По.[7]Во1930година,Томас Стернс Елиот, разработувајќи ја својататеоријадека Бодлер сѐ уште не е доволно уважен и ценет, дури и воФранција, тврди дека поетот бил „голем гениј“ и уште додава дека неговата „техничка виртуозност која тешко дека некогаш ќе може да се прецени... го направила неговиот стих непресушен студиски извор за идните поети, и не само оние од неговото јазично подрачје“.[8]
Во исто време додека Елиот го велича Бодлер од еденконзервативени експлицитнохристијанскиаспект,[9]левичарскитекритичари како Вилсон иВалтер Бенјаминго прават тоа од една драматично различна точка. Бенјамин ги преведува БодлеровитеTableaux Parisiens(Париски сцени) нагерманскии издава еден голем есеј во врска со преводот[10]како предговор. Во доцните1930-ти,ти, Бенјамин го искористува Бодлер како појдовна и фокусна точка во неговиот монументален обид да извршиматеријалистичкапроценка на културата во XIX век,Das Passagenwerk.[11]За Бенјамин, значењето на Бодлер лежи во неговиот обид да изврши анатомија натолпата, наградоти намодернизмот.[12]
Јован Дучиќсмета дека Бодлер ќе се чита долго време, и тоа со поголема почит од другите поети, зашто е интересен дури и тогаш кога не е убав.[13]Во романот „Наспроти“, францускиот писателЖорис-Карл Уисмансискажува „безграничен восхит“ кон „неописливиот шарм“ на Бодлер, посочувајќи го како „речиси единствениот чии стихови, под сјајната корупка, содржеа балсам од хранлива срж“.[14]Според Усиманс, Бодлер направил чекор понапред и стигнал „до оние области на душата каде што се разгранува чудовишната вегетација на мислата“, за разлика од дотогашната литература која се органичувала само на тоа да ја истражува површината на душата. Во времето кога литературата им ги припишувала животните болки само на несреќата поради неприфатената љубов и на љубомората, Бодлер ги испитал „оние подлабоки рани, раскопани од заситеноста, разочарувањето, презирот, во уништените души кои ги мачи сегашноста, кои се гадат од минатото, а се плашат од иднината и очајуваат.“ Во времето кога стихот служел само да го слика „надворешниот изглед на суштествата и нештата“, Бодлер успеал да го „изрази она што не може да се изрази, благодарение на еден мускулест и сочен јазик, кој повеќе од сите други, ја имаше таа чудесна моќ со необично здрав израз да ги фиксира најнедосегливите, најтреперливите морбидни состојби на исцрпените духови и тажните души“.[15]
Полскиот поетВладислав Боњевскиима напишано песна со наслов „Бодлер“.[16]