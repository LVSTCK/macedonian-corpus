Дунав
Дунав (гер. Donau, слов. Dunaj, унг. Duna, ром. Dunărea, хрв. Dunav, ср. Дунав, укр. Дунай) — втора најдолга река во Европа по Волга.
Таа е единствената голема река во Европа, која тече во насока од запад на исток. Извира од планината Шварцвалд (со надморска височина на изворите 1078 метра) во Германија, каде што две помали реки, Бригах и Брег, се сливаат во селото Донауешинген и оттаму реката се нарекува Дунав. Од тоа место таа тече на југоисток во продолжение на 2859 км, вливајќи се преку делта (која се граничи со Украина) во Црно Море на романска територија.
Поминува низ многу земји од средна и источна Европа: Германија, Австрија, Словачка, Унгарија, Хрватска, Србија, Бугарија, Романија, Молдавија и Украина. Минува низ повеќе главни градови и тоа: Виена, Братислава, Будимпешта, Белград.
При вливот во Црно Море таа се разделува на три ракава – Килиски, Сулински и Георгиевски. Најсеверниот – Килискиот ракав, служи за граница на Романија и Украина. Средниот ракав – Сулинскиот, е најполноводниот и најдлабокиот.
Историја
[уреди | уреди извор]Реката Дунав секогаш била важна врска меѓу Западна Европа и Црно Море. Во III век таа е северна граница на Римското Царство (и на латински е наречена Danubius), а тврдините, изградени на бреговете, служеле за заштита од нападите на Готите, Хуните и Словенските племиња. Подоцна Дунав бил пат за достап до Цариград. Крстоносците ја користеле реката како транспортна артерија за походите до Светите места.
Реката Дунав започнува да се користи како трговска врска во XVIII век. Марија Тереза, царицата на Австрија од Хабсбуршката династија, формира комисија, која го регулира пловењето по реката. Во XIX век Дунав се претвора во важна трговска врска меѓу Западна Европа и земјите од Балканскиот Полуостров.
Притоки
[уреди | уреди извор]Дунав станува пловна река, откако прима многу алпски притоки. Околу 30 од нејзините 300 притоки исто така се пловни. Поважни се: Ин, Морава, Драва, Тиса, Сава и Прут. Длабочината на Дунав на места е повеќе од 30 м. За време на месеците мај и јуни реката е најполноводна. Во зима над реката се образуваат густи и непрогледни магли, а поради ниските температури површинските слоеви замрзнуваат.
Сообраќај
[уреди | уреди извор]Реката Дунав е важен меѓународен воден пат. Тој е определен од Европската Унија за трансевропски транспортен коридор № 7. Тој минува низз 9 држави.
Некои големи градови, кои се расположени на реката, се:
- во Германија: Улм, Инголштат, Регенсбург, Пасау;
- во Австрија: Линц, Кремс, Виена;
- во Словачка: Братислава;
- во Унгарија: Будимпешта;
- во Хрватска: Вуковар;
- во Србија: Нови Сад, Белград;
- во Романија: Турну Северин, Браила, Галац, Тулча;
- во Бугарија од запад на исток се градовите Видин, Лом, Козлодуј, Орјахово, Никопол, Белене, Свиштов, Русе, Тутракан и Силистра.
Културно значење
[уреди | уреди извор]Дунав како тема во уметноста и во популарната култура
[уреди | уреди извор]Некои дела од областа на уметноста и популарната култура ја обработуваат реката Дунав, како на пример:
- „Дунав“ - расказ на рускиот писател Едуард Лимонов.[9]
- „Големиот господин Дунав“ (Велики господин Дунав) - песна на српскиот поет Васко Попа.[10]
- „Ивчистил се бел Дунав избистрил се“ - македонска народна песна.[11]
- „Рано ранила Петкана“ - македонска народна песна.[12]
- „На убавиот син Дунав“ (An der schönen, blauen Donau) - валцер на австрискиот композитор Јохан Штраус.
Наводи
[уреди | уреди извор]- ↑ „Danube River“. Encyclopædia Britannica (Online. изд.). Посетено на 30 April 2022.
- ↑ 2,0 2,1 2,2 2,3 2,4 „ICPDR“.
- ↑ 3,0 3,1 3,2 3,3 3,4 „Long-term Morphological Development of the Danube in Relation to the Sediment Balance“.
- ↑ 4,0 4,1 Bondar, Constantin. „Hydromorphological balance of the Danube River Channel on the Sector between Bazias (km 1072.2) and Danube Delta Inlet (km 80.5)“ (PDF). osce.org. Посетено на 30 April 2022.
- ↑ „Republic Hydrometeorological Service of Serbia“.
- ↑ 6,0 6,1 Gâştescu, Petre; Țuchiu, Elena (2012), Gâştescu, Petre; Lewis William Jr, William; Breţcan, Petre (уред.), „The Danube River in the Pontic Sector – Hidrologycal Regime“ (PDF), Water resources and wetlands: Conference Proceedings, Tulcea, Romania, стр. 18, ISBN 978-606-605-038-8
- ↑ 7,0 7,1 7,2 7,3 7,4 7,5 7,6 „THE DANUBE RIVER AND ITS DELTA, HYDROGEOGRAPHYC CHARACTERISTICS-ACTUAL SYNTHESIS“.
- ↑ „Points of view expressed by the Romanian authorities and scientific research on the Ukraine's document "Annotated Report on Scientific Research – Complex Environmental Monitoring for the Danube – Black Sea Deep Water Navigation Canal operation in 2017–2018. The Sea Approach Canal Zone"“ (PDF). unece.org. Посетено на 30 April 2022.
- ↑ Едуард Лимонов, Девојка-ѕвер!. Скопје: Темплум, 2007, стр. 90-96.
- ↑ Vasko Popa, Pesme. Beograd: Bigz, 1978, стр. 130.
- ↑ Блаже Тренески, Стојна ситноода. Скопје: Студентски збор, 1981, стр. 80.
- ↑ Ѓорѓи Доневски, Сокол ми лета високо. Скопје: Културно-уметничкото друштво „Гоце Делчев“, 1978, стр. 117.
- Страници што содржат текст на германски-јазик
- Страници што содржат текст на словачки-јазик
- Страници што содржат текст на унгарски-јазик
- Страници што содржат текст на хрватски-јазик
- Страници што содржат текст на српски-јазик
- Страници што содржат текст на бугарски-јазик
- Страници што содржат текст на романски-јазик
- Страници што содржат текст на украински-јазик
- Дунав
- Реки во Европа
- Реки во Австрија
- Реки во Бугарија
- Реки во Германија
- Реки во Романија
- Реки во Словачка
- Реки во Србија
- Реки во Унгарија
- Реки во Хрватска
- Погранични реки
- Бугарско-романска граница
- Реки во Баварија
- Реки во Баден-Виртемберг
- Српско-хрватска граница
- Срем
- Меѓународни реки во Европа
- Дунавски слив