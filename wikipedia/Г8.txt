Група на Осумте(Г8) — име на групата влади на осумте водечки индустријализирани земји. Таа претставува неформална група која иницира дискусии на определени теми, но не донесува официјални одлуки.[1]Првично, групата била создадена од шесте водечки индустријализирани држави, а подоцна била проширена за уште два члена.[2]Русија, која била поканета да се приклучи како последен член, била исклучена од групата на 24 март 2014 година, како последица на нејзината вмешаност во Кримската криза воУкраина.[3]Така групата сега е составена од седум држави и ќе продолжи да се состанува какоГ7.
Групата била создадена во 1975 година на самитот одржан во Рамбује (Rambouillet),Франција, на кој присуствувале претставници на шест влади: Франција,Западна Германија,Италија,Јапонија,Обединетото КралствоиСоединетите Американски Држави, под иметоГрупа на ШестеилиГ6. Во 1976 година,Канадасе приклучила на групата (со што се создала групата позната какоГ7). Г7 е составена од седумте најбогати и најразвиени држави во светот (по националното нето богатство или по БДП[4]) и останала активна дури и во периодот на Г8. Во 1997 година се приклучува иРусија(членка до 2014 година), со што се создава Г8. ИакоЕвропската Унијае претставена во рамките на Г8, таа не може да биде домаќин или претседавач.[5]На 40. самит на групата, Европската Унија по првпат била домаќин и претседавач на самитот.
„Г8“ може да се однесува на земјите-членки во целина или на годишниот самит на шефовите на влади и држави на Г8. Поранешниот назив Г6 сега најчесто се однесува на шесте најнаселени држави во рамките наЕвропската Унија. Министрите на Г8 исто така се состануваат во текот на годината, како министрите за финансии наГ7/Г8 (кои се сретнуваат четири пати годишно), министрите за надворешни работи или министрите за животна средина на Г8.
Севкупно, во 2012 година, земјите на Г8 образувале50,1% од глобалниот номинален БДП во 2012и40,9% од глобалниот БДП (ПКМ). Секоја година, одговорноста за организирање на самитот на Г8 се менува низ земјите членки во следниот ред: Франција, САД, Велика Британија, Русија, Германија, Јапонија, Италија и Канада. Претседавачот на претседателството поставува дневен ред, го организира самитот таа година и одредува кои министерски состаноци ќе се одржат. Во последно време, Франција и Велика Британија изразуваат желба за проширување на групата со пет земји во развој, нарекувајќи го Плус Пет:Бразил(7. земја во светот по номинален БДП[4]),Кина(2. земја во светот по БДП[4]),Индија(10. земја во светот по БДП[6]),МексикоиЈужна Африка. Овие земји учествувале како гости на состаноците кои понекогаш се наречени Г8+5.
Со растот на групатаГ20 големи економииво углед, по самитот во Вашингтон во 2008 година, светските водачи од групата објавиле на нивниот самит во Питсбург на 25 септември 2009 година, дека групата ќе го замени Г8 како главен економски совет на богатите народи.[7]
На 24 март 2014 година, првобитните земји на Г7 изгласале моментално суспендирање на Русија од организацијата како одговор на руското припојување наКрим;[8][9][10]меѓутоа, било истакнато дека суспензија била привремена.[11]
Замислата за постоење на група составена од водечките индустријализирани земји во светот се појавила пред нафтените кризи во 1973 година. На 25 март 1973 година, американскиот министер за финансииЏорџ Шулцсвикал неформален собир на министрите за финансии од Западна Германија (Хелмут Шмит), Франција (Валери Жискар д’Естен) и Британија (Ентони Барбер) пред претстојниот состанок воВашингтон. Кога идејата му се допаднала на претседателотНиксон, кажал дека сепак ќе биде надвор од градот, но ја понудил да се искористиБелата куќа; состанокот подоцна бил одржан во библиотеката на приземјето.[12]Врз основа на името на собар, оваа првобитна група на четворицата станала позната како „Библиотечна група“.[13]Во средината на 1973 година, на состаноците на Светска банка и ММФ, Шулц предложил да се додаде Јапонија на првичните четири земји, а другите се согласиле.[14]Неформален собир на високи финансиски функционери од САД, Велика Британија, Западна Германија, Јапонија и Франција станале познат како „Група на Петте“.[15]
Наредната година била една од најдинамичните во повоената ера. Шефовите на влади или држави на десетте индустриски земји паѓале поради болест или скандали. Имало двапати избори воВелика Британија, тројца канцелари воЗападна Германија, тројца претседатели во Франција, тројца премиери во Јапонија и Италија, двајца американски претседатели, а премиерот Трудо на Канада бил приморан на предвремени избори. Членовите на „Групата на Петте“, сите биле нови во работата, со исклучок на премиерот Трудо.
Во 1975 година, Шмит иЖискар Д'Естенбиле нови шефови на влади и држави во нивните соодветни земји и бидејќи и обајцата говореле течно англиски, лесно можеле да се договараат со британскиот премиерХаролд Вилсони американскиот претседателЏералд Форд. Така, кон крајот на пролетта, францускиот претседател ги поканил водачите од Западна Германија, Италија, Јапонија, Велика Британија и САД на самит во замокот Рамбује; шестемина водачи се согласиле да се одржува годишен состанок кој ќе се менува помеѓу земјите, со што се создала Групата на Шесте (Г6). Следната година, откако Вилсон не бил повеќе премиер на Британија, Шмит и Форд побарале да се повика и Канада и групата станала Група на Седумте (Г7).Европската Унијае претставена одПретседателот на Европската комисијаи од водачот на земјата која го поседува претседателството на Европската Унија. Претседателот на Европската комисија учествувал на сите состаноци откако првпат бил поканет од Велика Британија во 1977 година,[16]додекаПретседателот на Советотисто така редовно присуствува на состаноците.
По самитот на Г7 воНеаполво 1994 година, руски функционери одржале одвоени состаноци со водачите на Г7 по состаноците на групата. Овој неформален аранжман бил наречен како Политичките 8 (П8) — или, вообичаено, Г7+1. На покана напремиерот на Велика БританијаТони Блерипретседателот на САДБил Клинтон, претседателотБорис Јелцинбил отприн поканет како гостин набљудувач, а подоцна како целосен учесник. Било сметано дека ова е начин да се охрабри Јелцин со неговите капиталистички реформи. Русија службено ѝ се приклучила на групата во 1998 година, со што станале на Група на Осумте, или Г8.
Главна грижа на Г8 од 2009 година било глобалното обезбедување на храна.[17]На самитот воЛаквилаво 2009 година, членовите на Г8 ветиле дека ќе обезбедат 20 млрд. долари за проблемот во следните три години.[18]Оттогаш, само 22% од ветените фондови биле обезбедени.[19]
На самитот во 2012 година, претседателотБарак Обамапланирал да ги праша водачите на Г8 да ја прифатат политиката која ќе дозволи приватизирање на инвестициите во храна.[20]
На 2 март 2014 година, останатите членови на Г8,Европската УнијаиЕвропската комисијаго суспендирале планираниот состанок на Г8 во рускиот градСочии наместо тоа се сретнале како Г7 воБрисел,[21]обвинувајќи ја Русија за вмешаност во Кримската криза.[22]По суспензијата на самитот, на 18 март, францускиот министер за надворешни работиЛорен Фабиустврдел дека Русија била суспендирана од Г8; меѓутоа, германската канцеларкаАнгела Меркели гласноговорникот на француското министерство за надворешни работи Ромен Надал[23]објасниле дека Русија ќе остане член на Г8 и дека само состанокот ќе биде суспендиран.
Додека го посетувалКиев,Украина, на 22 март, канадскиот премиерСтивен Харперизјавил дека го поддржува исфрлувањето на Русија од Г8 и дека очекува да се дискутира за можното исфрлање со другите водачи на Г7 на претстојниот состанок воХаг.[24]На 24 март, водачите на Г7 се сретнале во Хаг, без да биде присутна Русија и официјално изгласале суспендирање на членството на Русија од Г8. Рускиот министер за надворешни работиСергеј Лавровпретходно во истиот ден изјавил дека Г8 била неформална организација и дека членството е само избор за Русија.[8]
На Г8 намерно му недостасува административна структура како оние на меѓународните организации, какоОбединетите нацииилиСветската банка. Групата нема статут, изјава за мисијата, формална организациска структура, постојан секретаријат или канцеларии за нејзините членки.
Претседателството на групата се менува секоја година помеѓу земјите членки, а секоја нов мандат започнува на 1 јануари во годината. Редоследот на ротацијата е следен: Франција, САД, Велика Британија, Русија, Германија, Јапонија, Италија и Канада.[25]Државата која го има претседателството е одговорна за планирање и организирање низа состаноци на министерско ниво, како и самитот на шефовите на влади и држави. Претседателот на Европската комисија учествува подеднакво на сите настани на самитот.[26]
Покрај годишните состаноци кои се посветени на економските прашања, Г8 организира и министерски форуми насоечни кон определени области, како:невработеноста,криминалот,енергијата,тероризмотитн. Исто така, повремено се формираат работни групи (task forces) за обезбедување информации заперењето пари.[1]На министерските состаноци присуствуваат одговорните министри за различни области за да разговараат за заеднички или глобални проблеми. Темите се однесуваат за здравството, спроведувањето на правото, трудот, економскиот и општествениот развој, енергијата, животната среда, надворешните односи, правда и внатрешни работи, тероризмот и трговијата. Постојат и одделни средби познати како Г8+5, создадени за време на самитот во Шкотска во 2005 година, на кој присуствувале сите министри за финансии и за енергија на осумте членки плус петте држави во разој, кои се познати како Група на Петте —Бразил,Народна Република Кина,Индија,МексикоиЈужна Африка.[27]
Во јуни 2005 година, министрите за правда и за внатрешни работи од земјите на Г8 се согласиле да започнат меѓународна база на податоци запедофили.[28]Исто така се согласиле да ги координираат податоците затероризмот, кои биле предмет на ограничувања од страна на законите за приватност и безбедност во поединечни земји.[29]
На самитот воХајлигендамво 2007 година, Г8 го прифатил предлогот од ЕУ за светска иницијатива за енергетска ефикасност. Се согласиле да се истражува, заедно соМеѓународната енергетска агенција, најефективниот начин за промовирање на енергетската ефикасност на меѓународно ниво. Една година подоцна, на 8 јуни 2008 година, Г8 заедно со Кина, Индија, Јужна Кореја и Европската комисија го основале Меѓународното партнерство за соработка за енергетска ефикасност на состанокот на министрите за енергија одржан во Јапонија.[1][30]
Министрите за финансии на Г8, во рамките на подготовките за 34. самит на шефовите на влади и држави на Г8 во Тојако, се сретнале на 13 и 14 јуни 2008 година, воОсака. Се согласиле на „Акцискиот план на Г8 за климатските промени со зголемување на приватните и јавните финансиски институции“. На затворањето, министрите го поддржале создавањето на новите Климатски инвестициски фондови (CIF) од страна наСветската банка, кои ќе помогнат на постоечките напори, додека да се имплементира новата рамка под покровителство на Обединетите нации во 2012 година. Сепак, рамката најверојатно нема да ги исполни ниедна од зацртаните цели.[31]
На годишниот самит на водачите на Г8 присуствуваат шефовите на влади и држави на земјите.[32]Земјата членка што го држи претседателството на Г8 е одговорна за организирање на самитот и е домаќин на годишниот самит.
Земјите-членки на Г8 ги претставуваат:
Заедно, осумте земји кои се дел од Г8 претставуваат околу 14% одсветското население, но тие претставуваат околу 60% од светското богатство и 60% од светскиот БДП[70]мерено побруто-домашниот производ, сите осум земји се во рамките на првите 12 земји споредСветската книга на фактите на ЦИА, мнозинството на глобалнатавоенамоќ (седум се во првите осум земји за воени трошоци[71]), и скоро сите активнијадрени оружјаво светот.[72]Во 2007 година, вкупните воени трошоци на Г8 биле 850 млрд. американски долари. Ова претставувало 72% од светските воени трошоци. Четири од осумте земји членки, Велика Британија, САД, Франција и Русија, заедно поседуваат околу 96-99% од светските јадрени оружја.[73]
Некои критики се насочуваат на тврдењето дека членките на Г8 не помагаат доволно за глобалните проблеми, како долговите на земјите од Третиот Свет,глобалното затоплувањеи епидемијата наХИВ/СИДА— поради строгатапатентнаполитика и други проблеми поврзани соглобализацијата.
Конзервативната Фондација Херитиџ го критикувала Г8 за залагање обезбедување на храна без да се направи простор за економска слобода.[74]
Значењето на Г8 е нејасно.[75]Сè уште ги претставува главните индустријализирани држави, но критиките се насочени дека сега Г8 станала нерепрезентативна на најсилните светски економии. На пример, Кинаја надминаласекоја економија, освен американската,[76]додека Бразилги надминалКанада и Италија (според ММФ). Исто така, споредМеѓународниот монетарен фондиСветската книга на факти на ЦИА, Индија веќе ги надминала Канада, Италија, Германија, Франција и Јапонија гледано споредпаритетот на куповна моќ, иако останала на 10. место ако се гледа номиналниот БДП. Ова ја поттикнува идејата за проширување на Г8 на Г8+5, кои ги вклучува и овие економски моќни земји. Меѓутоа, други критики тврдат дека замислата за нето-богатство на земјата е различно од националниот БДП.
ОткакоВладимир Путинне присуствувал на самитот на Г8 во 2012 година воКемп Дејвид, се тврдело дека самитот ја надживеал својата корисност како важно меѓународно собирање на странски водачи.[77]Како последица на таа одлука, од списаниетоForeign Policyизјавиле дека Русија треба да биде избркана од Г8.[78][79]Меѓутоа, друг придонесувач на списанието коментирал дека Г8 е сè уште важна, и покрај зголемувањето на меѓународната моќ и престиж на самитот на Г-20 големите економии.[80]
Британскиот премиерДејвид Камеронизјавил на Г8:[81]
Некои луѓе прашуваат, дали Г8 сè уште значи, кога ја имаме групата 20? Мојот одговор е, да. Г8 е група на земји со слично размислување кои го споделуваат верувањето во слободни претпријатија како најдобар пат за раст. Бидејќи осумте земји создаваат околу половина од светскиот бруто-домашен производ, стандардите кои ги поставуваме, обврските кои ги правиме и чекорите кои ги преземаме можат да помогнат при решавање на важни глобални проблеми, помагање на економиите и носење просперитет насекаде низ светот.