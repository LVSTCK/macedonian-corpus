Пол-Мари Верлен(француски:Paul-Marie Verlaine;30 март1844–8 јануари1896) — прочуе францускипоет, еден од основоположниците насимболизмотво книжевноста. Припаѓа на најистакнатите претставници на творештвото во периодотфен де сјеклна меѓународната ифранцуската поезија.
Верлен е роден воМец, северозападна Франција. Се школувал во Империјалниот лицеј „Бонапарт“ (денес Лицеј „Кондорсе“) во Париз, па стапил во државна служба. Почнал да пишува поезија мошне млад, најпрвин повлијаен одпарнасовствотои неговиот предводник,Леконт де Лил. Во 1863 г. ја објавил првата песна, во часописотLa Revue du progrèsоснована од Луј-Гзавје де Рикар. Верлен бил чест гостин во салонот на маркизата Рикар[1](мајка на издавачот), како и во разни други друштвени прилики каде се мешал со истакнати дејци како што сеАнатол Франс,Емануел Шабрие,Шарл Кро,Вилје де Лил-Адам,Теодор де Банвил, Франсоа Копе,Хосе-Марија де Ередија, Леконт де Лил, Катил Мендес и други. Верлен се истакнал како надежен и оригинален поет со првата стихозбирка, насловена како „Сатурнски песни“ (1866)[2], иако за неа добил неповолни мислења од критичаротСент-Бев.
Личниот живот на Верлен се прелева во неговите дела, почнувајќи од заљубувањето во Матилда Моде де Флервил, со која се оженил во1870година.[3]Со прогласувањето наТретата Република, Верлен се приклучил во CLX баталјон на Националната гарда, и во1871година тој станал комунар. Како дел од револуционерната дејност, застанал на чело на службата за печат при Централниот комитет наПариската комуна, но успеал да избега од ужасните вооружени пресметки во „крвавата недела“ и пребегнал во Па де Кале.
Верлен се вратил воПаризвоавгуст1871 година и восептемвриго добил првото писмо одАртур Рембо. Следната година, тој ги напуштил сопругата и синот Жорж и започнал љубовна врска со Рембо.[2]На 8 јули 1872 година, Верлен и Рембо заминале воБрисел, а потоа воЛондони воЛуксембург. За време на нивниот престој во Брисел, се случил најголемиот инцидент меѓу двајцата поети, кога Верлен во пијанство и љубомора двапати го застрелал Рембо во леватарака, иако без посериозни повреди.[3]Поради овој настан, Верлен завршил во затвор воМонс, каде станалкатолик. Ова преобраќање на верата се одразило врз неговите дела, но и врз мислењето на Рембо, кој му упатувал остри критики на таа тема.
Делата во стихозбирката „Песни без зборови“ (објавена во 1874 г. додека Верлен бил во затвор) се напишани помеѓу 1872 и 1873 г. и вдахновени од носталгичните спомени на животот со сопргата Матилда, но и од љубовната врска со Рембо. По неоговото пуштање одзатвор, Верлен повторно отишол воАнглија. Во Стикни (Линколншир) неколку години работел како наставник пофранцуски,латински,старогрчкиицртање.[4]Оттаму, продолжил да учителствува во Бостон (исто така во Линколншир), а потоа и воБорнмут.[5]Додека живеел во Англија, ја издал успешната стихозбирка „Мудрост“. Во 1877 г. се вратил во Франција и станал наставник поанглискиво Ретел. Таму се заљубил во ученикот Лисјен Летиноа, кој пак го инспирирал да продолжи со пишување поезија. Во 1883 г. Летиниоа починал одтифус, што страшно го погодило Верлен.
Во последниот дел од животот, Верлен западнал возависностоддрога,алкохолизами живеел во беда. Живеел во најбедните населби и јавните болници, минувајќи ги деновите во пиењеабсинтво париските кафетерии. За среќа, неговите рани дела станале повторно актуелни, што му донело приходи. Неговиот начин на живот и необичното однесување почнале да предизвикуваат восхит кај граѓаните, и во 1894 г. бил почестен со титулата „Принц на поетите“.[3]
Поетското творештво на Верлен станало исклучително ценето како пресвртничко и послужило како инспирација за композиторите.Габриел Фореискомпонирал повеќе напеви како циклусот четири мелодии „од Венеција“ и „Добра песна“ кои тематски се сместени во песните на Верлен.[6]Клод Дебисисоздал музика за песната „Месечева светлина“ (Clair de lune), како и за шест песни од стихозбирката „Галантни свечености“.[7]Белгиско-британската композиторка под псевдонимот Полеовски (ќерка наХенрик Вјењавски) искомпонирала музика за дури 21 песна од творештвото на авторот.
Зависноста од дрога и алкохолизмот конечно го надвјасале, и Верлен починал на 8 јануари 1896 година, од воспаление набелите дробови, на возраст од 51 година. Бил погребан нагробиштатаБатињол, а на неговиот погреб, во присуство на многу пријатели, поети и љубители на поезијата, зборувале Маларме иЖан Мореас.[3]
Најголемиот дел одфранцуската поезијанапишана во периодотфен де сјеклбила окарактеризирана какодекадентнапоради упадливата содржина и моралитет. Самиот Верлен го сковал изразот „проколнат поет“ (poète maudit) за да опише разни поети какоСтефан Маларме,Артур Рембо,Алојзиус Бертран,Лотреамонили Алис де Шамбрије, кои биле поборници против поетските норми и затоа се соочувале со општествена осуда или намерно занемарување кај критичарите. Меѓутоа, почнувајќи од 1886 г., ова книжевно опкружување станало познато какосимболизам, по објавувањето на „Симболистички манифест“ наЖан Мореас. Верлен, Маларме, Рембо,Пол Валери,Албер Самени многу други почнале да се нарекуваат „симболисти“. Честопати нивните творештва делат иста тематика напоредна наШопенхауероватаестетика и поимувањата за волјата, кобноста инесвесни сили, и ги обработуваат темите како половиот однос (какопроститутките), градот, ирационалните појави (бунилото, сништата,наркотиците, алкохолот), но понекогаш и недореченосреденовековноопкружување. Во нивната поезија, симболистите (чијшто типичен претставник е Верлен) суптилнo го поведуваат читателот наместо да дадат јасен исказ (реторикатабила забранета) со цел да побудат чувства. Во прилог на ова, тие користат каденца (музикалност) и внесуваат новини вометриката.
Верлен започнал да пишува под влијание наИгоиБодлер, а најпрвин бил салонски поет во духот на парнасовците. Во1866година ја објавил првата збирка поезија „Древни песни“, а во1869година излегла неговата втора збирка „Галантни свечености“, инспирирана од „сонот на18. век“ и од сликарството наАнтоан Вато. Иго,МалармеиТеодор де Банвилго поздравиле излегувањето на книгата, која претставува триумф на тагата, отсутноста и смртта наљубовта. Во книгата преовладуваат меланхолични пејзажи и свежи, меки, сини сенки (во што се насетува неговиот подоцнеженимпресионизам), пасторални ватоовски штимунг и мисли серенади. Во1870година ја завршил збирката „Добрата песна“ за која Иго со восхит забележал дека е „цвеќе во граната“.[3]
Поезијата на Верлен е целосен одраз на неговиот буренживот, преполн со спротивности, немири и каење. Огромниот Верленов опус не е ништо друго, туку трагичен дневник напишан од раката на човекот кој никогаш немал време и кој во својата разбирлива нестрпливост напишал илјадници поетски баналности со кои тој може да се гордее а кои, доколку би биле напишани од друг поет, би претставувале само збирка на несфатливи поетски општости.[8]
Верлен е најистакнатиот претставник наимпресионизмотвокнижевноста.  Според А. Адам, одредени песни од „Белгиските пејзажи“  ја создаваатпоезијатана изразениот импресионизам, во она смисла на зборот што ќе се појави по 15 години во сликарството. Во1874година се појавило најимпресионистичкото дело на Верлен, збирката „Романси без зборови“.  Верлен ја третирал поезијата на истиот начин како што твореле импресионистите восликарството: тој не обрнувал внимание на појавите, а бил преосетлив на боите и тоновите, на музичката структура на зборовите и песните. Оттука, неговата поезија зачудува првенствено со отсуството на анегдотичност. Според зборовите на О. Надал, „одредени песни збунуваат со посебноста на сензациите, со деликатниот распоред на боите, со дијапазонот на клавијатурата и чистата звучност. Барањето поетски јазик без зборови, бродоломот на смислата на зборовите на моќните текови на музиката и сликите, сведочат дека Верлен одлучно скршнал конуметностачија основа требало да биде сензацијата“. Навистина, восептември1872година, додека бил воЛондон, Верлен пишувал за својата нова поетика која е „сосема модернистичка“, мислејќи на „Романсите без зборови“. Во тоа писмо, тој пишувал дека размислува потполно да го отстрани човекот од својата нова збирка, на сметка на предметите и пејзажите, велејќи дека „тоа ќе биде многумузикално, но без инфантилноста во стилот наПо...и живописно во најголема можна мерка“. Меѓутоа, веќе вопролетта1873 година, Верлен започнал да се оддалечува од импресионизмот, така што збирката „Романси без зборови“ не ги почитувала доследно импресионистичките принципи.[9]
Верлен не ја поседувал творечката сила на Иго или мистичната длабочина на Бодлер, но затоа пак, тој бил најмузикалниот поет на своето време. Неговите песни се приближуваат до акварелите наВилијам Тарнер, исполнети со проѕирни тонови и треперливи нијанси. Како и Маларме, и тој изразил отпор кон вкочанетоста на парнасовската поезија и на студениот александринец му всадил флуидност и намерни дисонанси. Навистина, во основа ѝ останал верен на традиционалната прозодија, но сепак, тој постојано импровизирал и откривал нови можности во поетската материја и, особено во однос на версификаторските способности, ја изедначувал поетската творба со народнаташансона. Во таа смисла, Клодел напишал: „Од поезијата на Верлен се воскрева најчиста и најчувствителна музика, и сите негови дела се неспоредливо единство на душата и телото низ најсуптилнимелодии.“ Уште повеќе,Антоан Блонденрекол дека дури и неговото име завучи како чистамузика.[3]
Во1881година се појавила збирката „Мудрост“, која била одраз на длабоката психичка криза во која западнал Верлен откако бил затворен поради тоа што пукал воРембо. Поради тоа, во оваа збирка артизмот бил сведен на најмала мерка, заедно со импресионизмот исимболизмот, така што таа може да се опише како чиста спиритуалност изразена со средствата на една стога уметност. Оваа книга претставува негова најискрена поетска исповед, исполнета со длабоко покајување и со надеж („француска надеж“, како што самиот се изразил во предговорот).[3]Така, во предговорот стоело: „Авторот на оваа збирка не мислел секогаш како што мисли денес. Тој долго скитал во светот на современата корупција, при што и самиот тој имал учество во грешките и незнаењето. Потоа беше опоменат со некои сосема заслужени маки игосподму ја искажал милоста да го сфати предупредувањето. Тогаш, тој се фрли на колена пред долго непризнаваниот олтар“. Всушност, целиот свој живот Верлен го поминал растгрнат меѓу верскиот мистицизам и боемството. Оттука, некои негови песни, особено од последната поетска фаза, кога тој целосно се откажал од барањето наБога, се граничат сопорнографијата. Во тој поглед, Ришар тврди сека Верленовиот мистицизам воопшто не се оддалечува одлибидотои еднафројдовскаанализаби покажала дека неговото повремено враќање кон верата претставува само сложен, но јасно одреден, пат на либидоносниот кошмар.[10]Според многумина, „Мудрост“ е најдобрата збирка на Верлен.[3]
По збирката „Мудрост“, која  му донела голема слава, Верлен започнал да се приклонува кон школата на декаденцијата, залагајќи се за поезија на искрена непосредност. Сепак, ни тогаш, тој не станал целосно дел од ниедно поетско движење, бидејќи кај него се зацврстило убедувањето дека уметноста „значи да се биде потполно свој“ и дека поетот нема никаква друга задача, освен да пее, како знае и умее. Таквото сфаќање на поезијата најдобро се одразува во неговите последни поетски збирки, кои се без никаква длабока мисловна структура и толку збогатени со музикалноста, што понекогаш личат на евтини кафанскишансони.[10]
Верлен сакал да ја продолжиБодлеровататрадиција и недвосмислено ги третирал истите теми, понекогаш дури под најнепосредно влијание на Бодлер. Но, за разлика од Бодлер, Верлен бил „примитивен“ поет, т.е. поет со душа на дете, вешт и верен на играта, со божја дарба на музикалност, но без длабочина. Всушност, во последната фаза од своето творештво, особено по дружењето со Рембо, Верлен станал свесен за своите недостатоци и затоа се пресметал со една од своите најубави и најкарактеристични збирки, „Отмени свечености“.[11]
За крајната оцена за вредноста на делото на Верлен не постои согласност. Од една страна, во писмото до Пол Демени, од15 мај1871година, оценувајќи ги француските поети,Артур Рембонапишал дека Пол Верлен е вистински поет,[12]а според Жан Ришер, „местото на Верлен во еволуцијата на француската поезија е капитално; тој многу придонел за слободата на стихот и може да се каже дека ја подготвил појавата на слободниот стих“.[3]
Во романот „Наспроти“, францускиот писателЖорис-Карл Уисманссе изразува поволно за творештвото на Верлен кој се одликува со „шармантни стихови“ во кои се содржи „онаа лажлива нијанса на мислата“ и „учената квинтесенција на чувствата“. Иако Верлен дебитирал со „речиси слабата“ книга „Сатурнски поеми“ во која го „имитира Леконт де Лизл и претставува само вежба по романтичарска реторика“, сепак Уисманс го оценува Верлен како „талент веќе длабоко напоен од Бодлер“ кој со своите подоцнежни книги се покажал како оригинален писател кој се одвојува до мноштвото свои колеги. Според Уисманс, „вооружен со рими добиени од глаголски форми, понекогаш дури и со долги прилози кои стојат пред едносложни зборови... неговиот стих, пресечен со неверојатни цезури, често е необично нејасен, со смели елипси и чудни неправилности кои, сепак, не беа без шарм. Манипулирајќи со метриката подобро од кого било, тој се обидуваше да ги подмлади песните со утврдени форми: сонетот кој го превртуваше со опашката нагоре... или, пак, ги изопачуваше, спарувајќи само машки рими... исто така, често користеше некаква чудна форма, строфа од три стиха од кои средниот остануваше неримуван, и терцет, со една рима и со еден единствен стих на крајот, кој е уфрлен наместо рефрен и одговара како ехо на самиот себе... употребуваше и други ритми во кои речиси придушениот звук одекнува дури во далечните строфи... Но, неговата особеност се состоеше пред сè во ова: тој можеше да изрази неопределени и прекрасни исповеди, полугласни, во самракот. Единствено тој умееше да насети некои неодгатливи нешта кои ја вознемируваат душата...“[13]
Од друга страна, иако кон крајот на животот, Верлен бил многу ценет, така што во1894година, по смртта наЛеконт де Лил, тој бил прогласен за „принц на поетите“, сепак, останува фактот дека Верлен не извршил поголемо влијание врз натамошниот развој нафранцуската поезија, т.е. не оставил позначајни наследници, иако неговата религиозна поезија имала мал одраз врз француската спиритуална лирика (Пол Клодел,Мишел Пегиитн.).[3]Уште повеќе,надреалиститецелосно го отфрлиле неговото дело и отворено му се потсмевале, препорачувајќи им ја неговата поезија на провинциските професори и на споменарите на младите девојки. Шарл Морас, пак, му замерувал дека ги уништил стилот ијазикот, сведувајќи ја мислата на нула.[14]
Верлен го насликале повеќе славни уметници, меѓу кои иАнри Фантен-Латур, Антонио де Ла Гандара,Ежен Карјер,Гистав Курбе, Фредерик Казали и Теофил-Александар Стејнлен.
Најзначајни дела на Пол Верлен се:[3]