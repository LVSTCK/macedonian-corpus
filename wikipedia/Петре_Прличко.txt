Петре Прличко
Петре Прличко (Велес, 13 март 1907 - Скопје, 16 ноември 1995) — истакнат македонски глумец во повеќе филмови, театарски претстави и телевизиски екранизации. Сам по себе претставува вистинска легенда и зазема голем удел во македонското глумиште во XX век.
И покрај тоа што бил запишан во гимназија, Петре Прличко не останал долго време таму. Во 1923 година ја напушта гимназијата и се приклучува кон патувачката група на Михајло Лазиќ. Откако прошетал низ неколку театарски дружини, во 1931 година, охрабрен од начинот на кој го примила публиката, тој основа свој сопствен театар „Боем“.
Од 1939 година, тој членувал во Народниот театар во Скопје, па од 1944 година, тој бил во партизанскиот театар „Кочо Рацин“ кој подоцна прераснал во Македонскиот народен театар. Токму тука неговиот талент блеснал во полн сјај и тој станува најзначајната личност на македонската сцена во тоа време. Во меѓувреме го испробувал својот талент и како театарски режисер.
Со филмот „Фросина“ (1952) тој го доживува своето филмско деби. Со своите импресивни комични преобразби и изведби на улоги на „човек од народот“ го истакнува својот посебен уметнички сензибилитет, на ниво на кое може да му завидат многу други наши глумци. Тој се смета за еден од најангажираните и нај познати македонски филмски и театарски глумци, заедно со: Илија Џувалековски, Кирил Ќортошев, Тодор Николовски, Ристо Шишков и Илија Милчин.
Добитник е на многу награди и признанија, меѓу кои наградите: „АВНОЈ“, „11 Октомври“, „Бранко Гавела“, „Војдан Чернодрински“ (за животно дело), Орден за заслуга (доделен од Георги Димитров), и други.
Во една прилика Петре Прличко изјави дека сепак ако мора да избере една улога како најдрага тоа секако ќе биде „Манданата“ т.е. неговиот лик во филмот „Мис Стон“, за која ја добил и наградата „Златна арена“.
Од неодамна востановена е награда за животно дело „Петре Прличко“ која е доделувана на глумец од средната генерација и таа се состои од плакета со ликот на Петре Прличко и соодветна парична награда.
Во 2004 година, Јелена Лужина објавила монографија за Петре Прличко, во издание на „Магор“.
Филмографија
[уреди | уреди извор]Прличко има остварено бројни филмски улоги:[1]
Награди
[уреди | уреди извор]- 1959 Пула — „Златна арена“ за главна машка улога во филмот „Мис Стон“
- 1988 Прилеп — Награда „Војдан Чернодрински“ за животно дело.
- 1991 Ниш — Награда „Славица“ за животно дело.
Наводи
[уреди | уреди извор]- ↑ „Petre Prlicko“. IMDb. Посетено на 29 јануари 2023.
Надворешни врски
[уреди | уреди извор]- Осврт кон глумецството на Прличко од Билјана Црвенковска Архивирано на 28 септември 2007 г.
- Соња Гулевска: Глумец кој беше и остана легенда Архивирано на 17 декември 2007 г.
- Петре Прличко на Семрежната филмска база на податоци (англиски)