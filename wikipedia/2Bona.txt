2Bona или 2Бона — македонска трап, хип-хоп, ар-ен-би и регетон-група. Членови на групата се Марио Јелиќ-Кун, во улога на продуцент, текстописец и пејач; и Антонио Стојановски-Тонито, во улога на текстописец и пејач. Нивната музика е вдахновена од новите светски современи музички трендови и е наменета за ноќни клубови и дискотеки.[1] Нивниот прв сингл се вика Лево десно и бил објавен во 2015 година. Родени се во Скопје каде што живеат моментално. Имаат издавачка куќа позната како „Gorilla TV" основана во 2020 година.[2]
Во март 2019 година, тие издале албум наречен 2Bona. На албумот има шест песни, а тој е снимен за издавачката куќа Global Music Entertainment.[3] Понатаму, 2Bona направила соработка со српската пејачка Елена Китиќ, и во 2019 година ја пуштиле хит-песната Colombiana. Марио во интервју за нивниот успех рекол: „Веќе сме сигурни дека кршиме некоја бариера и ставаме мостови во сите други земји".[4] Следната година, тие ја направиле првата соло хит-песна наречена Joker, која има над 15 милиони прегледи.
Меѓу другите нивни соработки се и со: Слаткаристика — нивниот близок пријател (Би направил сè, Дијаманти, Главо луда), Tyzee (Југ), Таско, Тракер, Газда Паја, Бандата на Руба итн. 2Bona моментално се сметаат како водачи на новиот бран на музика на Балканот.[5]