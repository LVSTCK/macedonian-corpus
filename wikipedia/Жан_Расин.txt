Жан Расин(22 декември1639-21 април1699) е француски драматург, еден од тројцата најважни од 17 век во Франција (заедно соМолиериПјер Корнеј). ДодекаМолиерги сликал лошите страни на француското општество од времето наЛуј XIV, дотогаш неговиот современик Расин ги прикажал надворешниот сјај и големина.
Како најславен писател на своето време, Расин бил ангажиран од кралотЛуј XIVкако личенисториограф. За успешно да ја оствари таа должност, Расин почнал да ги читаЛукијан,ТакитиТит Ливиј, но не бил способен да го опишекралотонака како што се очекувало од него, а ракописот со описот на кралот изгорел во еденпожарпред некој воопшто да го прочита. Познато е само дека на една маргиналија од една книга, Расин запишал: „Гледам дека историјата е нешто друго одпоезијата, зашто поетот ги повикува на помош ситебоговиза да го опееАгамемнон, аисторијатаго опишуваФилипсамо онака каков што бил.“[1]Во една прилика, Расин бил обвинет дека ја отрул својата љубовница.[2]
Расин се појавил во литературата во времето кога младиотЛуј XIVсонувал за љубов, и тој одговорил на тие сништа и вкусови на дворот. Првата одлика на Расиновите трагедии е во тоа што тој се откажува од херојските елементи како главен мотив. Понатаму, Расин со посебна љубов ја слика женската душа, бидејќи на жените им е својствено да се водат според чувствата. Кај Расин жената која љуби е најуспешниот тип во неговите трагедии, додека неговиот соперникКорнејслика неприродни жени со машки одлики.
Нетрпеливоста меѓу двајцата писатели и нивните симпатизери станала толкава, што довела до книжевен двобој. Херцегината Ханриета Орлеанска им предложила наКорнеји на Расин да обработат еден ист предмет во форма на драма. За тема послужила несреќната љубов на римскиот царТиткон јудејската царица Вероника. Корнеј создал јунаци кои размислуваат, создал херојски сцени и интриги, а Расин ја прикажал историјата на нивната љубов. Корнеј, типичен псевдокласик, тежнее кон трагични ефекти и необични јунаци, а Расин ги прикажува нежните човечки слабости, со што е некој вид претходник на сентименталните поети. Победата на Расин во овој двобој му создала многу непријатели.
Во ноември1667година е прикажана најдобрата од првите драми на Расин - „Андромаха“. Дејствието на ова дело се случува во престолнината наЕпир.Ахиловиотсин,кралот Пир, заљубен е во жената наХектор, заробенатаАндромаха, која после падот на Троја се доселила тука со својот син. Андромаха, верна на споменот на својот прв маж, ја одбива љубовта на Пир, а разгневениот Пир ѝ се заканува дека син ѝ ќе им го предаде на Грците, кои се плашат од него иако е дете.
Хермиона, ќерката на Елена, страсно го сака својот вереник Пир. Таа е осветољубива и горда, и откако Андромаха од страв за синот се согласува со понудата на Пир, Хермиона бара од Орест, кој е пак вљубен во неа, да го убие Пир на венчавањето со Андромаха, ветувајќи му дека после тоа ќе се омажи со него. Трагедијата завршува со самоубиството на Хермиона, која паднала во очај поради смртта на својот сакан, и со лудилото на Орест, кој гледа како неговата надеж се урива, додека го растргнува грижа на совеста.
Оваа трагедија за првпат се појавува на сцената во1669година. Прикажано е непријателството на младиотНеронкон законскиот претендент на престолот, Британик. Расин отстапува од традиционалното толкување на непријателството на Нерон кон Британик. Нерон постојано се плаши од благородниот Британик, а Расин за главна причина која Нерон го наведува издајнички да го убие Британик ја зема љубомората. Нерон ја засакал прекрасната Јунија, но нејзиното срце веќе е зафатено и му припаѓа на Британик. Со никакво убедување не може Нерон да ја поколеба Јунија, и на крајот ѝ се заканува дека ќе го убие човекот кого таа го сака.
Ова ја постигнува целта, па ја гледаме Јунија со болка во срцето како му глуми на Британик дека не го сака повеќе, но Британик ја дознава вистината. Нерон наредува да го затворат омразениот соперник, а потоа го убива со отров кој му го дал Нарцис. Јунија откако го изгубила својот сакан, станува весталка.
Една од најдобрите трагедии на Расин. Предметот и некои детали за драмата ги позајмил одЕврипид.Федра, жената на Тезеј, се вљубува во синот наТезеј, Хиполит. Додека таа се бори против грешните страсти, пристигнува веста за смртта на Тезеј. Ослободена од брачните должности, Федра му ја признава својата љубов наХиполит. Но веста за смртта на Тезеј се покажува лажна, и Федра од страв се решава да го наклевети синот пред таткото, според советот на нејзината верна Енона. Кога Федра дознава дека Хиполит сака друга, љубомората ја наведува да го спорведе тој план. Но Федра чувствува грижа на совеста и каење, и пред да се отруе му ја кажува целата вистина на Тезеј.
Некои француски критичари ја сметаат оваа трагедија за најдобра од сите Расинови трагедии. Ова е неговото последно големо дело. Овде нема љубовни заплети, нежни чувства ни страсти. Овде е прикажан судирот меѓу паганскиот и јудејскиот свет. Не љубовта, туку религиозниот ентузијазам е главен мотив во оваа трагедија.
Германскиот филозофФридрих Ничего истакнува Расин како еден од омилените автори.[3]