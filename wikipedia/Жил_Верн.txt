Жил Верн(француски:Jules Verne), (Нант,8 февруари1828-Амјен,24 март1905) — истакнат францускиписател.
Жил Верн е роден на8 февруари1828година во францускиот градНанткаде што ги завршил основното и средното образование. Во детството си играл со брат муПоли трите сестри -Ана,МатилдаиМарија. Уште на единаесетгодишна возраст, кај него се јавила желба за патувања, па се качил на еденпаробродсо цел да отпатува заИндија, но татко му го стигнал во едно пристаниште, казнувајќи го жестоко малечкиот Жил, кој ветил дека во иднина ќе патува само во своите мисли. Во гимназијата во Нант, Верн учелреторикаифилозофија. Во1848година заминал воПаризкаде што, по желба на татко му, студирал право. Кога дипломирал, татко му го советувал да работи како адвокат во Нант, но тој никогаш не станал правник, бидејќи посилна била љубовта кон пишувањето.
Уште од раното детство, Жил Верн бил вљубен воКаролина Тонсонкоја ја сакал долго време, но таа се омажила за друг. Во1857година, тој се оженил соОнорина Морел, која му помогнала во решавањето на материјалните проблеми, а во1861година им се родил единствениот синМишел. Љубовта кон патувањата никогаш не го напуштила Верн. Tака, со хонорарот добиен за едно успешно театарско дело, тој купил мала јахта и со неа пловел крај бреговите наИрска,Шкотска,Скандинавскиот Полуостров,Португалија,Шпанија,Северна Африка, а подоцна, со пароброд, патувал и воСеверна Америка.
Во1872година го напуштил Париз и се населил во малото провинциско местоАмјен. Во1886година, некој млад човек, кој ненадејно полудел, пукал со револвер и го ранил во ногата, така што Верн, на стари години останал куц. Несреќите продолжиле и понатаму, бидејќи подоцна умреле повеќе негови блиски пријатели и роднини. Жил Верн умрел на24 март1905година, а на неговиот погреб дошле најпознатите личности во тоа време, како и претставници на сите владетели во светот.[1]
Жил Верн живеел и творел во периодот на мошне брз развој на науката и техниката и интензивен развој наиндустријата: Во тоа време бил поставентелеграфскикабел меѓуЕвропаиАмерика,Мајкл Фарадејја открилелектричната индукција, а тогаш се појавиле и првитехидраулични пумпи. Под влијание на тие откритија, Верн ги вовел науката и техниката во литературата. Десет години пред да ги објави своите први романи, Верн бил редовен читател во Националната библиотека во Париз, каде што неуморно читал за новите откритија. Истовремено, во текот на тие десет години, тој бил во непосреден контакт со бројни научници, инженери, пронаоѓачи, светски патници и истражувачи. Така, Верн во својата меморија акумулирал огромен број факти, а во својата картотека чувал 25 000 белешки од сите области во науката.[2]
Жил Верн бил мошне надарен фантазер, кој бил голем вљубеник во науката и се занимавал со проучување на научно-техничките откритија, а истовремено располагал со дарба за сликовито и пластично пишување. Во своите дела, тој ја истакнува големата сила на човекот и вербата дека со помош на науката, тој е способен да ја скроти природата и да го оствари сето она што го замислила фантазијата. Всушност, голем дел од техничките достигнувања кои Верн ги опишал во своите дела, денес претставуваат стварност (авионот, хеликоптерот, грамофонот, филмот, телевизијата итн.). Неговите романи и ден-денес се многу популарни и читани, а според нив се снимени и бројни филмови.[3]
Големината на Верн како писател се состои не само во тоа што тој предвидел многу технички достигнувања, кои се јавиле многу подоцна, туку тој го направил сето тоа многу прецизно, потпирајќи се врз своите солиднигеографски,астрономски,хемиски,физичкииетнолошкизнаења. На пример, во1854година, еден француски научник конструирал мотор според описите на Жил Верн и моторот навистина проработил. Подоцна, во1863година,математичаротБертран и астрономот Јансен, откако го прочитале романотОд Земјата до Месечината, кој штотуку излегол од печат, ги проверилебалистичкитепресметки опишани во романот и утврдиле дека тие се сосема точни. Всушност, многу светски научници и истражувачи истакнувале дека романите на Верн им ја подгревале фантазијата и дека влијаеле да го изберат својот животен пат. Така, американскиот адмиралРичард Евелин Берд(1888-1957), кој во1926година прв го прелетал соавионСеверниот Пол, а подоцна иЈужниот Пол, во своите мемоари истакнал дека станал истражувач под влијание на хероите на Верн. Исто така, големиот руски писателЛав Толстојсо воодушевување зборувал за Жил Верн, истакнувајќи дека... "е ненадминлив мајстор во создавањето заплети кои ги возбудуваат читателите."[4]
Делото на Жил Верн е обемно. Тој напишал над 80 романи и подолги прозни текстови (вкупно 58 романи под заеднички наслов „Необични патувања“) со кои доживеал огромна популарност, не само воФранција, туку и во целиот свет. Неговите дела се преведувани и издавани на многу јазици, достигнувајќи милионски тиражи, а некои од нив биле наградувани од страна на Француската академија. Исто така, Верн напишал и повеќе дела од популарната литература, како и петнаесетина пиеси илибретазаоперети. Неговото деби на книжевната сцена се случило во јуни1850година, кога во Париз, на сцената била поставена неговата прва пиеса. Сепак, првиот голем успех во литературата Верн го постигнал во периодот од1863до1865година, кога ги објавил романите:Пет недели во балон,Авантурите на капетанот Хатерас,Патување во центарот на Земјата,Од Земјата до МесечинатаиДецата на капетанот Грант. Популарноста на овие дела била толку голема, што некои од нив по само неколку месеци биле преведени на десетина други јазици. Во1870година следувал уште еден голем успех - романот20 000 милји под морето, а во1872година и успешниот романПат околу светот за 80 дена. Најголемиот подем во неговото творештво се случил во периодот од 1872 до1886година. Тогаш, секој ден станувал во пет часот наутро и пишувал непрекинато до осум часот навечер. Од тој период датираат десетина романи, меѓу кои, најпознати сеМихаил СтроговиД-р Окс. Тогаш, тој се здобил со големо богатство и огромна слава, рамна на најголемите имиња во светската литература во тоа време.[5]
Негови најпознати дела се: