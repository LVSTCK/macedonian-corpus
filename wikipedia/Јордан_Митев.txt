Јордан Митев
Јордан Митев (Радовиш, 13 август 1986) — македонски пејач на фолк музика.
Животопис
[уреди | уреди извор]Митев е роден на 13 август 1986 година во Радовиш. Потекнува и живее во Подареш. Основното образование го завршил во родното село, а подоцнежното образование го продолжил во Радовиш. Средното образование го продолжил во музичкото училиште во Штип. Свири на повеќе инструменти, како хармоника, пијано, кавал, гајда, а посетувал и часови за надградба и едукација на неговиот глас. Веднаш по своето средно образование продолжува на факултетот за музичка уметност во Скопје на отсекот, „Музичка теорија и педагогија со народни инструменти". Таму ги поминал наредните четири години каде што имал прилика да учи, соработува и собира искуства од голем број познати професори и музичари. Еден од најзначајните меѓу нив бил Драган Даутовски, од којшто Митев собрал големо искуство. Уште како ученик и студент има патувано во голем број земји надвор од Македонија како на пр: Словачка, Франција, Турција, Бугарија, Србија, Швајцарија, Германија, Холандија, Шведска итн, каде што настапувал на голем број фестивали за етно музика и одржувал семинари за македонскиот фолклор. Во 2015 година направи голем солистички концерт по повод 10 години јубилеј, во придружба на Група Академци. Тој чест гостин е во "Мерак Меана" на Сител-телевизија, настапува и со Група Скопски Боеми. Како автор досега има напишано доста голем број композиции коишто некои од нив се наградувани во Македонија.[1][2][3]
Спотови
[уреди | уреди извор]Наводи
[уреди | уреди извор]- ↑ август 04-00-41-33/26622-jordan-mitev-ovoj-vikend-vo-shvajcarija.html „Јордан Митев овој викенд во Швајцарија“ Проверете ја вредноста
|url=
(help). Информатор. 7 февруари 2012. Посетено на 15 април 2012. - ↑ јуни 18-26-19&catid=1:2011 ноември 05-23-59-59&Itemid=11 „ЈОРДАН МИТЕВ ОД АВСТРАЛИЛИА НАЈАВУВА КОНЦЕРТИ НИЗ ЦЕЛА МАКЕДОНИЈА!“ Проверете ја вредноста
|url=
(help). Естрада Плус. 6 јануари 2012. Посетено на 15 април 2012. - ↑ „ЈОРДАН МИТЕВ СНИМА СПОТ И АЛБУМ“. 10 без 10. 25 февруари 2011. Архивирано од изворникот на 2013-02-06. Посетено на 15 април 2012.
Надворешни врски
[уреди | уреди извор]- Официјално мрежно место 1 Архивирано на 16 јануари 2012 г.
- Официјално мрежно место 2 Архивирано на 5 јуни 2013 г.
- Фан страница на Facebook
- Митев на YouTube
- Профил страна на Јордан Митев на ВБУ Музички регистар Архивирано на 9 јули 2021 г.