Ламбе Алабаковски
Ламбе Алабаковски (роден на 15 ноември 1987 во село Љубојно, Македонија[1]) — македонски пејач.
Биографија
[уреди | уреди извор]Алабаковски покажал интерес за музиката уште како дете и бил охрабрен од својот татко. Студирал на Еуро-колеџот во Куманово. Станал познат откако победил на М2 продукција „Плеј - потрага по ѕвезди 2004". Неговиот прв хит бил Спаси ме, компониран од страна на познатиот македонски композитор Дарко Димитров. Заедно со него биле откриени и новите М2 ѕвезди Елена Ристеска и Александра Пилева. Во 2005 тој ја снимил својата втора песна Каде песно моја, компонирана од Славе Димитров. Во 2005 година тој заедно со Александра Пилева отпатувал во Брашов, Романија каде учествувал на фестивалот Golden Stag. Во октомври истата година учествувал на домашниот фестивал Макфест, каде ја промовирал неговата песна Ех, да можам.
Алабаковски се натпреваруваше на македонскиот избор на песна за Евровизија Скопје фест во 2007 годиа. Тој ја изведе песната „Бело е се“ која е напишана од Елена Ристеска, а компонирана од Роберт Билбилов. Исто така, Алабаковски се натпреваруваше на истиот фестивал во 2008 година со песната „Земјо моја“.
Личен живот
[уреди | уреди извор]Во 2013 се оженил со Магдалена Лена Јовчевска.[2] Алабаковски пет години живеел во Америка, но во јули 2021 година се вратил во Македонија.[3]
На 7 јуни, 2022 година Алабаковски бил приведен за палењето на влезната врата на бугарскиот центар „Иван Михаилов“ во Битола.[4][5]
Дискографија
[уреди | уреди извор]Албуми
[уреди | уреди извор]- Море од солзи
- Врати ми го срцето
- Да не те љубев (2009)
Песни
[уреди | уреди извор]- Спаси ме
- Каде песно моја
- Ех, да можам
- Кажано е сè
- Море од солзи
- И после сè
- Бело е сè
- Врати ми го срцето
- Земјо моја
- Сè е по старо
- Да не те љубев
- Најдобро до сега
- Биди пријател наш
- Зар не е добро
- Кога сонце грее, плачам
Спотови
[уреди | уреди извор]Награди
[уреди | уреди извор]- (2006) Хит на годината "Море од солзи" (според слушателите на Радио Фортуна)
Наводи
[уреди | уреди извор]- ↑ „Lambe biography“. Last.fm (англиски). Посетено на 2020-11-13.
- ↑ „Во кругот на семејството, колегите и пријателите Ламбе Алабаковски се ожени (Фото)“. MUZIKA24.MK. Посетено на 2020-10-14.
- ↑ „Ламбе се врати дома по пет години во Америка: Научив повеќе да ценам што е татковина и дом“. Женски Магазин. Посетено на 2022-06-07.
- ↑ „Пејачот Ламбе Алабаковски е приведеното лице за палењето на вратата на бугарскиот клуб во Битола“. 360степени. Посетено на 2022-06-07.
- ↑ „Пејачот Ламбе Алабаковски го подметнал пожарот пред културниот центар во Битола“. Телевизија Телма. Посетено на 2022-06-07.
Надворешни врски
[уреди | уреди извор]- Страница на Ламбе на М2 Архивирано на 21 март 2008 г.
- M2 Галерија Архивирано на 3 јануари 2008 г.