„Кога лисјата паѓаат“ (турски: Yaprak Dökümü) е турска драмска телевизиска серија. Сценариото е земено од истоимениот роман од 1930 г. на турскиот белетрист и драматург Решат Нури (1889-1956).
„Кога лисјата паѓаат“ е приказна за семејството на Али Риза (Халил Ерѓун) и на неговата жена Хајрије (Ѓувен Хокна), кои своите деца ги воспитуваат со висока морална свест и силни чувства за семејните врски.
Кога семејството ќе се пресели од родното гратче во големиот Истанбул за нивната ќерка Неџла (Фахрије Евџен) да студира на универзитетот, тие ќе се соочат со многу промени во животот. Модерниот свет и економската нестабилност на животот во големиот град се заканите со кои ќе се соочи ова семејство[1].
Семејството на Али Риза, преку кое се разгледува прашањето за силните семејни врски во модерниот начин на живот е под постојана опасност од распаѓање.
Во главните улоги настапуваа одличните турски глумци Халил Ерѓун, Ѓувен Хокна, Бену Јилдиримлар, Џанер Куртаран, Фахрије Евџен, Дениз Чакар и Ѓокче Бахадир. Режисер на оваа серија, што е многу популарна во Македонија, е Месуде Ераслан. Серијата од 12.09.2011 (12 септември) ќе се емитува на Сител ТВ.