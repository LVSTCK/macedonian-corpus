Мари Анри Бејл(француски:Henri Beyle; роден на23 јануари1783воГренобл— починал на23 март1842воПариз) — францускиписател, основоположник на големата епоха нафранцускиот реализам. Познат по псевдонимот Стендал, тој се здобил со големо животно искуство какоофицер, чиновник,дипломатиписателза време на реставрацијата воФранција. Негово најпознато дело е романот „Црвено и црно“, во кое дава хроника и критика на француското општество за време на реставрацијата. Други негови познати дела се: „Пармскиот картузијански манастир“, „Животот на Хајдн“, „Историјата на сликарството на Италија“, „Рим“ и „Арманса“.
Стендал е роден на23 јануари1783година воГренобл,Франција. Детството го поминал во несреќа. Го мразел својот татко и жалел по својата мајка која починала додека тој бил мал. Единствениот човек кој му дал искра надеж била неговата помала сестра Полин. Времето во кое живел, имало големо влијание врз него, именоПрвото Француско Царствона чело соНаполеон Бонапарт. Тој патувал многу, претежно низГерманијабидејќи бил дел од царската армија. Учествувал и воинвазијата на Русијаво1812година[1], но најмногу се приврзал конИталија, каде поминал голем дел од својата кариера како конзул воТрстиЧивитавекија. Неговиот роман „Пармскиот манастир“ бил издаден најпрвин воИталија, бидејќи авторот сметал дека Италија е многу посоодветна и страсна држава отколку преродбата воФранција.
Кога се вратил воФранција, писателот бил обземен од страста кон жените, која прераснала во опсесија. Така добивал инспирација за пишување на бројни уметнички дела и дури една анализа на тоа што е љубов, насловена како „За љубовта“. Овие негови размислувања и други списи биле причина тој да биде класифициран како романтичарски реалист, поради романтиката која ја внесувал во нив.
Покрај тоа Стендал бил голем љубител на музиката, особено на композитори какоДоменико Чимароза,Волфганг Амадеус МоцартиЏоакино Росини. За Росини дури напишал целосна биографија (1824), која е добро прифатена не поради историската точност, туку поради анализите на самата музика.
Стендал не бил омилен како човек и често се прашувал, како воопшто некој може да го сака покрај неговиот лошкарактер.[2]Исто така, тој бил грд, имал голем стомак и краткинозе, а имал и голем страв од староста. Еден ден, воРим, додека од скалите на Св. Петар ин Монторио го гледал залезот насонцето, наеднаш се сетил дека навлегол во педесеттата година и тогаш почувствувал болка како да го погодила некоја голема несреќа.[3]
Стендал починал во1842година воПаризна 59 години.
Најдобрите дела на Стендал се: „Арманса“, „Црвено и црно“, „'Лусиен Левен“. Неговите современици сепак не ги ценеле делата на Стендал, кои биле напишани во епохата наромантизмот. Тој бил прогласен дури воXX век. А самиот Стендал ја оставал пораката „На малкуте среќници“ на многу од неговите дела, свртувајќи се кон оние кои во иднина ќе ја препознаат неговата генијалност. Во денешно време неговите дела предизвикуваат интерес поради тенката иронија, психолошката длабочина при отсликувањето на односите меѓу ликовите и историските сведоштва, испреплетени во една совршена целина. Стендал е автор и на повеќе книги поврзани со уметноста на Италија - монографијата „Историјата на сликарството на Италија“, патописите „Рим, Неапол, Фиренца“ и „Прошетка во Рим“. Неговите хумористични мемоари насловени како „Спомени на еготисот“ биле објавени посмртно во1892година. Тогаш била издадена и автобиографската книга „Животот на Анри Брулар“.
Гете имал поволно влијание за Стендал, оценувајќи го како писател „кој умее да набљудува и да има длабок психолошки поглед“.[4]Германскиот филозофФридрих Ничего истакнува Стендал како еден од омилените писатели, нарекувајќи го „еден од најубавите случаи на мојот живот“, кој е „потполно непроценлив со своето психолошко око, со своето погаѓање на фактите“ и „како чесен атеист“. Притоа, Ниче вели дека, можеби, му завидува на Стендал, затоа што ја напишал најубавата атеистичка досетка која би можел да ја напише тој самиот.[5]
Францускиот писателЖорис-Карл Уисманссе изразува пофално за „психолошките лавиринти на Стендал“, но го критикува неговиот „административен, безбоен, сув јазик“ и „безличната проза“.[6]